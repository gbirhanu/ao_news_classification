,news,catagory
0,"Ministeerichi qabeenya uummaamaa irratti marii gaggeessaa jira.
Finfinnee Muddee 24, 2012(FBC) – Ministeerri Qonnaa fi Qabeenya Uummamaa hojii qabeenya uummamaarratti magaalaa Adaamaatti marii gaggeessaa jira.
Haalaa fi qabiinsa biqiltuu bara darbe dhaabbatee fi lafa hojii misooma sululaan misooman irratti mariin gaggeeffamaa jiraachuu ministeerrichatti deettaan ministiraa Dooktar Kabaa Urgeessaan ibsaniiru.
Marichi mata duree ""Qabeenya uumamaa badhaadhina keenyaaf"" jedhuun qooda fudhattoota waliin marihatamaa jira.
Hojiiwwan gama misooma qabeenya uumamaan hojjetaman irratti waraqaan qorannoo dhiyaatera.
Qonnaan bultootaa fi horsiisee bultoota leenjisuun hojiitti galchuu irratti hojiin hojjetame gaarii tahuun himeera.
Bara darbee keessa lafa heektaara miiliyoona 9 misooma sululaan misoomsuun dandahamuu isaa gabaasa dhiyaateen ibsameera.
Naannoleen karoora isaanii yeroon dhiyeessuu dhabuun, hojiin misooma sululaa dhaabbiin hojjetamuu dhabuu fi rakkoon qulqullina hojii jiraachuun akka hanqinaatti ka'eera.
Qabeenya uummamaa bu'uura diinagdee taasiisuuf xiyyeeffannoon hojjetamuu akka qabu Dooktara Kabaan hubachiisaniiru.",agriculture
1,"Ministeerri Qonnaa FDRI oomishti qonnaan bulaa akka hin qisaasamne yaadachiise.

Ministeerichi oomishti sassaabbame sirnaan akka kaa'amus dhaamera.

Ministir deettaan ministeerichaa obbo Saanii Raddiin Faanaa Broodkaastiing Koorporeetitti akka himanitti, lafa bara oomisha qonna Gannaa 2011/2012tti sanyiidhan uwwifame keessaa %90 sassaabbameera.

Yeroo sassaabbiitti akkuma of eeggannaan taasifamu, kuusaa keessattis akka hin qisaasamne of eeggannaa gochuun barbaachisaa ta'uu eeraniiru.

Qophii ooyruurratti fayyadamtummaan meekaanaayzeeshinii sadarkaa olaanaarra qaqqabaa dhufuu ibsaniiru.

Oomishti naannoo baddaatti walitti hin qabamin akka sassaabbamuuf roobni sodaachisaan midhaan balleesu jiraachuu baatus, hirmaannaa fi tumsi hawaasaa akka itti fufu gaafataniiru.

Midhaan ooyrurraa sassaabuun cinaatti, hojiin misooma jallisii itti fufuu ibsan obbo Saaniin.

Lafa misooma jallisii qamadiidhan uwwisuuf karoorfame heektaara kuma 32 keessaa amma ammaatti kumni 7,500 sanyiidhan uwwifameera.

Qonnaan bulaan jallisiidhan ni misoomsa lafa jedhame heektaara miiliyoona 1.2 keessaa kumni dhibbi 6 misoomuu eegaleera.",agriculture
2,"OBN Mud.30,2012- Oomisha baranaarraa callaan kuntaalli miliyoona 329 fi kuma 7 ni argama jedhame.

Oomisha bara kanaarraa callaan kuntaalli miliyoona 329 fi kuma 7 ni argama jedhame akka abdatamu Ejeensiin Istaatiksii Biyyaaleessaa beeksiseera.

Akka tilmaama kanaatti callaan ni argama jedhame kun kan bara oomishaa dabre waliin yoo madaalamu, dhibbeentaa 4.3n yookiin kuntaala miliyoona 13.7n dabalata qabas jedhameera akka EBCn gabaaseetti.",agriculture
3,"BN Mud.30,2012- Godina Boorana Aanalee 12 keessatti weerarri awwannisaa muldhachuun himame.

weerarri kana mala aadatiin ittisuuf yaalanillee,humna ol ta'uu jiraatonni godinichaa dubbataniiru.

Godina Booranaa aanaalee horsiifatee bulaa 11 fi cinaan qonnaan bulaa tokkoo keessatti weerarri kun hammaachaa jira jedhame.

Hawwaannisi kun margaa fi baala mukaa mancaasuun nyaata loonirraatti dhibbaa uumeera.

Itti gaafatamaan Waajjira Qonnaa fi Qabeenya Ummamaa Godinichaa, Obbo Mahammad Abbaa Qoodaa weerarri awwaansi kun aanaa Gomolee alatti aanaalee hundatti muldhateera.

Miidhaa weerarri awwaannisa kun margaa fi midhaanirraan gahaa jiru ittisuuf hunduu tumsuu akka qabuus dhaamaniiru.
Guyyoo Jilootu gabaase.",agriculture
4,"Naannoo Oromiyaatti misooma jallisiin lafa hektaara kuma dhibba 3 fi kuma 89 misoomsuuf hojjetamaa jira jedhame.

Naannichatti misooma jallisiin lafa hektaara kuma dhibba 3 fi kuma 89 misoomsuun callaa kuntaala Miiliyoona 200 ol argachuuf karoorfamee hojjetamaa jiraachuu Biiroon Qonnaa fi Qabeenya uummamaa Oromiyaa beeksise.

Hogganaan Biiroo Qonnaa fi Qabeenya uummamaa Oromiyaa obbo Dhaabaa Dabaleen akka Faanaa Biroodkaastiing koorporeetitti  himaniin oomisha jallisii bara kanaan qamadii balhinaan oomishuuf godinaaleen 4 adda bahaniiru jedhan.

Godinalee 18 keessaattis qamadii balhinaan oomishuun wabii nyaataa fi meeshaalee buhuraa guutuuf xiyyeeffannoon hojjetamaa jiraachuu dubbataniiru.

Baasii guddaan qamadii biyya alaa irraa galu hambisuuf karoorfamee hojjetamaa jira jedhan obbo Dhaabaan.

Dabalataan naannichatti proojaktii jallisii ijaaruuf Birriin Biiliyoonni 8 ol mootummaa naannichaa fi Federaalaan ramadameera jedhan.",agriculture
5,"Weerarri awwaannisaa naannoo Oromiyaa godina Baalee aanaa Raayituutti mudate.

Waajjirri Dhimmoota Koominikeeshinii Aanaa Raayituu akka beeksisetti weerarichi aanichatti muulhateera.

Akka waajjirichaatti ummanni weeraricha tohachuuf waan dandeettiisaa taasisaa jira.

Hoggansi aanaas ummata duuka tahuun deeggarsa yeroon gaafatu gochaa jira.

Weerarri awwaannisaa aanichatti mudate kun gara aanaa Daawwee Qachan, Gooroo fi Gurraa Dhaamoleetti akka hin ceene of eeggannaa fi tumsi ni barbaachisa jedheera.
",agriculture
6,"Maaykiroosooft qonnaan bultoota Afrikaatif deeggarsa ogummaa teeknooloojii fi infoormeeshinii dhiyeessufi.

Dhaabbatichi deeggarsa kana taasisuuf kan murteesse Baankiin Addunyaa waamicha dhiyeesseni.

Baankichi qonnaan bultoonni Afrikaa miiliyoona 1 tahan oomishtummaan isaanii akka dabaluu fi rakkoo dandamachuu akka dandahan deeggaruuf murteessera.

Haaluma kanaan Maayikiroosooft kalaqoota Keeniyaa 14f deeggarsa teeknikaa fi daldalaa ni laata jedhameera.

Hojiin deeggarsaa kun kalaqxoota waliin tumsaan kan hojjetamudha.

Misooma bishaanii, jijjiirrama qabeenya qilleensaa, eegumsa qabeenya uumamaa fi hojii qonnaa gabbisuu fi rakkoolee gama kanaan mudataniif furmaata laachuuf Doolaarri Ameerikaa miiliyoonni 50 ramadameera.

Maayikiroosooft biyyoota 11tti Warraaqsa Magariisummaa Afrikaa waliin tumsaan hojjechuuf waliigalteerra ega gahame baatii 3 taheera.

Sagantichaan gabaa nyaata Afrikaa amma Doolaara Ameerikaa biiliyoona 300 irra jiru, 2030tti Doolaara tiriiliyoona 1 oliin gahuuf gargaara jedhameera.",agriculture
7,"Koreen dhaabbii dhimma qabeenya uumamaa, jallisii fi inarjii Mana Maree Bakka Buhoota Ummataa FDRI raawwii ijaarsa Hidha Haaromsaa daawwate.

Itti aanaan hoji gaggeessaa proojaktichaa obbo Balaachaw Kaasaan korichaaf akka akka beeksisanitti, raawwiin waliigalaa ijaarsichaa %70 qaqqabeera.

Amma dhuma bara kanaattis yuuniitiin 9 fi 10 anniisaa maddisiisuuf bishaan akka kuufatan ni taasifama jedhan.

Dhuma bara 2013 yuunitoonni lamaan idahamaan anniisaa meeggaa waatii 750 kan maddisiisan tahuun eerameera.
",agriculture
8,"Ministeerri Qonnaa Proojaktii Misooma Qabeenya Beelladaa fi Qurxummiif konkolaattoota dhibba 1 fi 22 deeggarsaan laate.

Furtuu konkolaattootaa minstirri Ministeera Qonnaa obbo Umar Useen qindeessaa proojaktii biyyooleesiichaa Dooktar Toomaas Charinnatiif laataniiru.

Proojaktiin kun misooma aannanii, lukkuu, qurxuummii fi foon irratti kan xiyyeeffatedha.

Proojaktichi naannolee 6, aanaalee 58 fi gandoota kuma 1 fi 775 keessatti hojiirra kan ooludha.

Doolaara Ameerikaaa 106 Baankii Addunyaa irraa argameen konkolaattonni dhibbi 1 fi 22 bitamaniiru.

Konkolaattonni kanneen torbee dhuftuu kaasee naannolee proojaktoonni jiranitti kan qaqqabsiifaman taha.
",agriculture
9,"Weerara hoomaa Awwaannisaa ittisuuf xiyyeeffannoon hojjetamaa jiraachuu Ministeerri Qonnaa beeksise.

Weerarri hoomaa Awwaannisa sababa jijjiirrama qabeenya qilleensaan Ityoophiyaa keessatti iddoo tokko tokkotti uummamaa jiraachuu Daayreekterri Daayreektooreetii Eeggumsa Biqiltuu obbo Zabdewoos Salaattoon ibsaniiru.

Keessattuu bara kana itti fufiinsaan biyyoota ollaa kanneen akka Soomaaliyaa, Soomaalee Laandii fi Puunti Laand irraa gara Ityoophiyaa seenaa jiraachuu ibsaniiru.

Sababa kanaan naannoo Baha Harargee, Sumaalee, Baalee fi naannoolee birootti weerarri hoomaa Awwaannisaa kuduraa fi muduraa irra miidhaa cimaa osoo hin qaqqabsiisiin hojiin ittisuu hojjetamaa akka jiru obbo Zabdewoos ibsaniiru.

Weerara Awwaannisaa alaa galaa jiru kana iddoolee murteessoo tahan irratti ogeeyyii fi xiyyaara fayyadamuun hojiin ittisuu xiyyeeffannoon hojjetamaa jira jedhan.

Akka EBCsiin gabaaseetti Roobni roobaa jiru wal hormaata hoomaa Awwaannisaaf haala mijataa uumaa waan jiruuf weerarichi itti fufuu dandaha jedhameera.",agriculture
10,"Hojiin Misooma Sululaa fi Kunuunsa Qabeenya uummamaa bara 2012 Godinaalee Oromiyaa garaagaraa keessatti eegalamee jira.

Guyyaa harhaa hojiin misooma sululaa fi kunuunsa qabeenya uummamaa Godina Gujii aanaalee 14 keessatti lafa hektaara kuma 60 ol misoomsuuf eegalamuu isaa ibsameera.

Godinichatti hojii misooma sululaa kana irratti qonnaan bultoonni fi horsiisee bultoonni kumni dhibbi 1 fi kumni 80 kan hirmaatan tahuu ibsameera.

Bifuma walfakkaatuun hojiin misooma sululaa kun Godina Harargee Lixaattis kan eegalame yoo tahu, duula kana irratti hoggantoonni Biiroo Qonnaa fi Qabeenya Uummaa Oromiyaa argamaniiru.

Bara kana Oromiyaa keessatti lafa hektaara miiliyoona 2.1 hojii misooma sululaan misoomsuuf hojiin isaa duulan eegalamuu hogganaan Biiroo Qonnaa fi Qabeenya Uummamaa Oromiyaa obbo Dhaabaa Dabalee dubbataniiru.

Misooma kanaaf sululawwan kumni 6 fi 448 adda bahuu fi namoonni miiliyoonni 6.8 irratti kan hirmaatan tahuu ibsaniiru.

Aanaalee godinichaa hojii misooma sululaan muuxxannoo gaarii qaban caalmaatti cimsuuf ni hojjetama jedhameera.

Akka OBN gabaaseetti jiraattoonni Godinaalee kanneennis buhaa kunuunsa qabeenya uumamaa fi misooma sululaa irraa argamaa jiru itti fufsiisuuf bara kana bifa qindaaheen hojjechuuf hojii eegaluu isaanii ibsameera.",agriculture
11,"Naannoon Oromiyaa ammoo naannolee sodaan weerara hoomaa awwaanisaa itti hammaate keessaa tokko jedhan Ministeera Qonnaatti daarektarri eegumsa biqilootaa Obbo Zabdewos Saalaato BBC'tti yeroo dubbatan.

""Hoomaa awwaanisaa 180 ol ofirraa ittisne. Hoomaan awwaanisaa tokko bal'ina hanga magaala Finfinnee gahu qaba"" jedhan.

Obbo Zabdewos Saalaato BBC'tti akka dubbataniitti, Itoophiyaan erga ji'a Waxabajjii bara 2011 as weerara hoomaa awwaanisaa irraa bayyanachuu hin dandeenye.

Naannoleen biyyattii harki caalmaan weerara hoomaa awwaanisaa keessumeessaniiru. Naannoleen kunnen Affaar, Tigraay, Amaaraa, Somaalee, Oromiyaa fi Naannoo Saba, Sablammoota fi Uummatoota Kibbaati.

""Biyyaalen akka Yaman fi Somaaliyaa hoomaa awwaanisaa isaan weeraru ittisuu irratti hojjechuu dhiisuu isaanitin hoomaan awwaanisaa akka fedhetti guddatee, bilisummaan jiraatee gara keenya dhufa"" jedhan Obbo Zabdewos.

Kun immoo hammeentaan hoomaa awwaanisaa gara Itoophiyaa dhufu akka baay'atu taasisuu dubbatan. 
Miidhaa midhaan fi qabeenya uummamaa biroorratti gahe kan gaafanne Obbo Zabdiwos miidhaa ji'oota Waxabajjii hanga dhuma Sadaasaa uummame irratti qorannoon taasifamee xummuramuu fi kan dhuma ji'a Sadaasaa as jiru ammo qoratamaa akka jiru himan.

Bu'aan qorannoo kanaas qorannoon marsaa lammaffaa amma adeemsifamaa jiru erga xummuramee booda kan ifoomsamu ta'uu nutti himan. 
Godinaalen naannoo Oromiyaa akka Booranaa fi Baale torbeewwan muraasaa as weerara hoomaa awwaanisaan cimaa miidhaman.

Godinni Booranaa aanaalee 13 qabu keessaa aanaaleen 12 hoomaa awwaanisaa gama Keeniyaa fi naannoo Somaaleetin dhufanin jalaa miidhamaniiru.

""Muka guddaa baala qabu fi lafarratti ammo marga qulqulleessee. Waan magariisaa tokko hin hambisne"" jechuun BBCti himan jiraataan aanaa Areero Obbo Huseen Sooraa.

Awwaannisni godinicha kallattii lamaan weerare aanaadhaa aanaatti socho'oon oyruuwwan midhaanii kan akka xaafi, boqoolloo fi boloqqee mancaase. 
Hoomaan awwaanisaa kun torbee tokko dura naanno Somaalee irraa gama aanaa Waacilleetin godina Booranaa seenu isaa kan dubbatan Obbo Huseen Sooraa ""lafti margaa horsiise bultootaas badii hoomaa awwaanisaa kana jalaa hin baane"" jedhan.

Gareewwan miidhaa hoomaa awwaanisaan godina Booranaa irratti qaqqabe qoratan lama hundeessun qorachaa akka jiran kan himan itti gaafatamaan Waajjira Horsiise-bulaa godina Booranaa Obbo Mahaammad Abbaa Qoodaa haala hanga ammaa jirun aanaa Taltallee qofatti midhaan hektaarri 173 hoomaa hawwaanisaan manca'uu isaa BBCti himan.

Aanaaleen godinichaa akka Waacille, Yaabal'oo, Dubuluq, Miyoo, Goomolee, Dilloo, El-Wayyee fi Mooyyalee weerara awwaanisaa kanaan miidhamuu isaanis jiraattotni godinicha BBCn haasofsiise himu.

Weerara hoomaa awwaanisaan barbadaa'un marga loonii horsiise bultoota gidduutti walitti bu'iinsa uumaa jiraachuu kan nutti himan immoo godina Baaletti jiraataa aanaa Raayituti.

Kana malees aanichatti omishaalen midhaanii akka xaafi, boqoolloo fi mishingaa weerara hoomaa awwaanisaan manca'uu isaani himan. 
Tumsa uummatni fi qaamolen mootummaa weerara awwaanisaa faccisuuf taasisanin uummatni maloota aadaatin sagaleewwan garaagaraa dhageesisuu fi aara aarsun akka ofirraa ari'u hojjetamaa turuu jiraattotni godinaalee Baale fi Booranaa BBCn haasofsiise himu.

Haa ta'u malee tumsi kun bu'aa barbaadamu akka hin fidne fi mancaatii margaaf midhaanii akka hin hambisne dubbatu.

""Ministeerri qonnaa xayyaara akka nuf ergu yeroo gaafannu deebi ""paayilatiin xayyaaraa lammii biyya Keeniyaa waan ta'ef amma ayyaana qillef boqonnaarra jira"" jedhutu nuf laatame"" jedhan itti gaafatamaan waajjira horsiise bulaa godina Booranaa Obbo Mahaammad Abbaa Qoodaa.

Kana malees caasaan godinaa hawaasa walin qindoominaan hojjechaa jiraatulle qaamoleen sadarkaa naannoo fi federaalaa jiran keemikaala biifamu dhiyeessurrattis laafina qabu jedhan.

Godinni Booranaa hoomaa awwaanisaan erga weeraramee guyyoota kudhanii ol ta'ulle keemikaalli hanga kaleessaatti godinicha hin geenye.

Ministeera Qonnaatti daaryektarri eegumsa biqilootaa Obbo Zabdewos Saalaato keemikaalli guyyaa kaleessaa godina Booranaa gahuusaa himan.
Xayyaara walin walqabatees hanga iddoon qubannaa xayyaaraa qophaa'utti fi haalawwan biroo mijeessuf turamuusaa himan. Gama hawaasaatiinis biifaan keemikaalaa akka hin adeemsifamne keessattuu godina Baale keessa hanqinni hubannoo akka jiru dubbatan.

""Godina Baale keessaa aanaalee Gooroo fi Gindhir qofatu biifaan kemikaalaa xayyaaraan akka hojjetamu heeyyamamaa ta'an. Aanaalee biroo keessatti mormiin jira. Kanammoo caasaalen mootummaa hawaasa amansiisu qabu"" jedhan Obbo Zabdiwos Saalaato.

""Xayyaarri har'a gara godina Baale ni imala"" jechuunis himan.

Ogeeyyin sadargaa aanaa jiran idoowwan hoomaan awwaanisaa itti qubate adda baasanii gabaasuu irratti hanqina akka qaban kan dubbatan daayrektarichi ""osoo xayyaarri kana dura ergameyyu bu'aa argamsiisu dhiisuu danda'a ture"" jedhan.

Guyyaa boruus ogeeyyi aanaalee godina Baale 13 walin magaala Roobetti akka mari'atan Obbo Zabdiwos BBCti himan.Sodaa yeroo dhiyoo…

""Sodaa weerara awwaanisaa guddaa qabna. Tokkoffaa roobni waqtiisaa malee roobaa jiru awwaanisni hanqaaquu buusuuf haala mijataa akka argatu taasisa. Gama biraatin biyyaalee ollaa awwaanisni irraa dhufu keessattis haalli qilleensaa walfakkaataa waan ta'ef weerarri awwaanisaa babal'achuu akka danda'u raagni idil addunyaa agarsiisa"" jedhan Obbo Zabdiwos.

Ministeerri Qonnaa hoomaa awwaanisaa qonna arfaasaa fi jallisif sodaa dha jedhe ofirraa ittisuuf hawaasni fi caasaalen mootummaa dhimmichi ilaallatu gamanumaa akka tumsanif gaafachaa jira.

Hojiin fulduratti duulli weerara awwaanisaa ittisuuf taasifamu bajata ministeerri qonnaa qabuu ol waan gaafatuf ministeerri maallaqaa fi qaamoleen biroo bajata yerootti gadhiisun tumsuu qabu jedhan.

Itti gaafatamaan Waajjira Horsiise Bulaa godina Booranaa Obbo Mahaammad Abbaa Qoodaa fi horsiise bultootni godinichaa miidhaa hoomaan awwaanisaa guyyoota darbanitti qaqqabsiisen dabalataan weerarri guyyoota itti aananitti uummamuuf jedhu yaaddoo akka itti ta'e BBCti himaniiru.",agriculture
12,"Hojiin misooma sululaa godinaalee Oromiyaa garaa garaa keessatti itti fufuu isaa Biiroon Qonnaa fi Qabeenya Uumamaa Oromiyaa beeksise.

Hojiin misooma sululaa bara kanaa Amajjii 1, 2012 irraa eegalee godinaalee garaa garaa keessatti kan itti fufe tahuu isaa itti aanaa hogganaa fi itti gaafatamaan damee qabeenya uumamaa fi wabii nyaataa Biiroo Qonnaa fi Qabeenya Uumamaa Oromiyaa obbo Indaalkaachaw Tafariin ibsaniiru.

Bara kana sulula misoomu karaa saayinsaawaa taheen adda baasuun gara hojiitti kan galame tahuu dubbataniiru.

Haaluma kanaan Oromiyaa keessatti lafa hektaara miiliyoona 2.1 hojii misooma sululaan misoomsuuf hojiin duulan eegalame bifa hoohaan itti fufuu isaa obbo Indaalkaachaw dubbataniiru.

Misoomni kun sululawwan kuma 6 fi 448 irratti hojjetamaa jiraachuu fi namoonni miiliyoonni 6.8 irratti kan hirmaatan tahuu ibsaniiru.

Godinaalee 10 keessatti hojiin misooma sululaa ifaan kan eegalame yoo tahu, godinaalee hafan 10 keessatti ammoo Amajjii 15, 2012 ni eegalama jedhaniiru.

Hojiin misooma sululaa kun baatii tokkoo fi guyyaa 15n itti fufiinsaan kan hojjetamu tahuu obbo Indaalkaachaw himuu isaanii ragaan BDhKMNO irraa argame ni mulhsa.",agriculture
13,"Finfinnee, Amajjii 4, 2012 (FBC) – Qorannoon sanyii mishingaa fooyyeessuu deeggarsa Minsiteera Innooveeshinii fi Teeknooloojiin naannoo Yuunvarsiitii Saayinsii fi Teeknooloojii Finfinneettii gaggeeffamaa jira.

Qorannoon gaggeeffamaa jiru kun mishingaan yeroo tokko facahe giddugaleessan waggaa 5 hanga 7 osoo irra deebiin hin qotaminii fi hin facahin waggaatti saha 2-3 oomisha kennuu akka dandahuuf hojjetamaa jira jedhameera.

Hektaara tokkotti callaa kuntaala 60 hanga 70 laachuu akka dandahu ibsameera.

Deeggarsa ministeerichi taasiiseen kana dura iddoolee lamatti yaalii godhameen buhaa gaarii argamsiisuu isaa himameera.

Yuunvarsiitii Saayinsii fi Teeknoolloojii Finfinneetti Mishingaan baatii Waxabajjii bara 2011 facahe yeroo 3f oomisha laachuu dandaheera.

Oomishni kunis hoggantoota innooveeshinii fi teeknooloojiin daawwatamuu isaa ragaan ministericharraa argame ni mulhisa.",agriculture
14,"Finfinnee,Amajjii 4, 2012 (FBC) – Bara kana misooma Bunaa irratti xiyyeeffannoon hojjetamaa akka jiru Dooktar Girmaa Amanteen himan.

Duullii Buna dulloomee gamashuu godina Jimmaatti eegalamee jira.

Buna Oromiyaa keessatti argaman keessaa %30 Buna dulloomaniidha.

Bunni dulloome ammoo oomishtummaan isaa xiqqaa tahuu fi dandeettiin dhukkuba dandamachuu gadi aanaadha.

Mootummaan naannoo oromiyaa misooma bunaaf bara kana birrii miiliyoona dhibba 1 fi miiliyoona 20 ramaduun hojiitti galuu isaa ibsameera.

Keessattuu buna gamashuu fi sanyii filatamaa bunaa qopheessuu irratti xiyyeeffannoon kan hojjetamu tahuu himameera.

Ogeeyyii waliin tahuun hojiin buna dulloomee gamashuu fi kan buqqahuu qabu buqqisuun sanyii haaraan bakka buusuu xiyyeeffannoon hojjetamaa jiraachuu Sadarkaa Itti Aanaa Preezdaantii Mootummaa naannoo Oromiyaatti hogganaan seektara misooma baadiyyaa Dooktar Girmaa Amantee dubbataniiru.

Qonnaan bultoonnii fi daldaltoonni naannoo Oromiyaa buna bituun gabaa giddugaleessaa fi biyya alaatiif kallattiin akka dhiheessaniif Birrii biliiyoonni 15 liqiin baankii irraa akka dhiyaatu godhamee jira jedhan.

Kana keessaa Birriin biiliyoonni 7 dhiyaachuun hojiitti galamuu isaa fi daldala seeraan alaa hambisuun gatiin bunaa akka fooyyahu hojjetamaa jiraachuu Dooktar Girmaan ibsaniiru.

Akkasumas, Oromiyaa keessaatti giddugala buna qulqulleessuu fi sadarkeessuun kallattiin biyya alaatti ergu Magaalaa Gimbii, Jimmaa, Bulee Horaa fi Dirree Daawaatti hundeessuuf hojjetamaa jiraachuus Dooktar Girmaan himaniiru.

Buna oromiyaa kallattiin biyya alaatti erguuf Investaroonni biyya Chaayinaa Paarkii Indastirii Jimmaa keessatti waarshaa bunatti sona dabalan akka dhaabaniif walii galamuu isaa ragaan Biiroo Qonnaa fi Qabeenya Uummamaa Oromiyaa irraa arganne ni mulhisa.",agriculture
15,"Finfinnee, Amajjii 5, 2012 (FBC)  – Awwaanisa gammoojjii Godina  Baalee, Booranaa fi Gujiitti uumaman ittisuuf xiyyaaronni dabalataa gara naannichaatti akka bobbahan Ministeerri Qonnaa ibse

Ministeerichi baatii Waxabajjii dabarsinerra eegalee hojii Awwaanisa gammoojjii ittisuu hanga ammatti ammaatti hojjetamaa jiraachuu ibseera.

Awwaannisni kun Godina Baalee fi Booranatti miidhaa kan qaqqabsiise yoo tahu, Aanoota Nannoo kibbaan wal dangeessanitti ni duula sodaa jedhus eerera.

Bakkeewwaan Awwaannisni kun miidhaa qaqqabsiisa jiru mootummaa naannoo Oromiyaa waliin tahun xiyyaaraan hojiin keemikaala biifuu gaggeeffamaa kan jiru yoo tahu, gahaa tahuu dhabuun xiyyaarota dabalataa erguuf akka murteesse ministeerichi ibseera.

Faanaa Biroodkaastiing koorporeet waliin turtii kan taasisaan ministeerichatti daayreektarri eegumsa bosonaa obbo Zabdiyoos Salaatoo hojiin Awwaannisa gammoojjii hordofuu fi ittisuu hojjetamaa jiraachuu ibsaniiru.

Obbo Zabdiyoos Awwaannisni gammoojii kun Yemeenii fi Somaalee Laandiirraa karaa Affaarii fi Naannoo Somaaleen galuun naannoo Amaaraa, Tigiraay, Baha oromiyaa fi naannoo Dirree Dawaatti kan uumame yoo tahu,  hanga dhuma  baatii Saadaasattti hojiin ittisuu boqonna duraa tahuu himaniiru.

Rakkinichi daangaa cehaa waan taheef hojiin ittisuu biyyoota ollaa waliin qindoominaan kan hojjetamu tahu hubachiisaniiru.",agriculture
16,"Finfinnee, Amajjii 6, 2012 (FBC) – Hojiin misooma sululaa godinaalee Oromiyaa garaa garaa keessatti itti fufuu isaa Biiroon Qonnaa fi Qabeenya Uumamaa Oromiyaa beeksise.

Hojiin misooma sululaa bara kanaa Amajjii 1, 2012 irraa eegalee godinaalee garaa garaa keessatti kan itti fufe tahuu isaa itti aanaa hogganaa fi itti gaafatamaan damee qabeenya uumamaa fi wabii nyaataa Biiroo Qonnaa fi Qabeenya Uumamaa Oromiyaa obbo Indaalkaachaw Tafariin ibsaniiru.

Bara kana sulula misoomu karaa saayinsaawaa taheen adda baasuun gara hojiitti kan galame tahuu dubbataniiru.

Haaluma kanaan Oromiyaa keessatti lafa hektaara miiliyoona 2.1 hojii misooma sululaan misoomsuuf hojiin duulan eegalame bifa hoohaan itti fufuu isaa obbo Indaalkaachaw dubbataniiru.

Misoomni kun sululawwan kuma 6 fi 448 irratti hojjetamaa jiraachuu fi namoonni miiliyoonni 6.8 irratti kan hirmaatan tahuu ibsaniiru.

Godinaalee 10 keessatti hojiin misooma sululaa ifaan kan eegalame yoo tahu, godinaalee hafan 10 keessatti ammoo Amajjii 15, 2012 ni eegalama jedhaniiru.

Hojiin misooma sululaa kun baatii tokkoo fi guyyaa 15n itti fufiinsaan kan hojjetamu tahuu obbo Indaalkaachaw himuu isaanii ragaan BDhKMNO irraa argame ni mulhsa.",agriculture
17,"
Finfinnee, Amajjii 9, 2012 (FBC) – Weerara hoomaa awwaannisaa godina Baalee, Gujii Lixaa, Booranaa fi Gujiitti mudate tohachuuf hojjetamaa jiraachuu Biiroon Qonnaa fi Qabeenya Uumamaa Oromiyaa beeksise.
 
Weerarri hoomaa awwaannisaa Godina Baalee, Gujii Lixaa, Booranaa fi Gujiitti mudachuu biirichi beeksiseera.
 
Hoomaan awwaannisaa kun miidhaa guddaa osoo hin geessisin toohachuuf qindoominaan hojjatamaa akka jiru Biiroo Qonnaa fi Qabeenya Uumamaa Oromiyaatti daayreektarri eeggumsa biqiltuu obbo Dajanee Hirphaa ibsaniiru.
 
Weerara kana toohachuuf mala aadaa fi ammayyaa fayyadamuun hojjetamaa jiras jedhaniiru.
 
Weerarri kun miidhaa guddaa osoo hin qaqqabsiisiin toohachuuf hojiin hawaasa balhaa hirmaachise hojjetamaa jira jedhameera.
 
Hammii hoomaa kun yeroo gara yerootti babalhachaa waan jiruuf qaama dhimmi ilaalu waliin qindoominaan hojjetamaa jiraachuu himameera.
 
Weerara hoomaa awwaannisaa kana bifa qindoomina qabuun toohachuuf mootummaa federaalaa fi dhaabbilee deeggartootaa waliin tahuun hojjetamaa jiraachuun eerameera.
 
Hoomaa awwaannisaa kana mala aadaatiin toohachuuf ogeeyyii godinaalee hoomaan kun keessatti mulhate keessa jiraniif leenjiin hubannoo cimsuu gochaan deeggarame kennamaa jira jedhan obbo Dajaneen.
",agriculture
18,"Finfinnee, Amajjii 13, 2012 (FBC) – Jilli Ministeera Qonna FDRI obbo Umar Huseeniin durfamu fooramii nyaataa fi qonnaa addunyaa 12ffaa Barliin irratti gaggeeffamerratti hirmaate.

Konfaransii kana irratti aangahoonni siyyaasa biyyoota addunyaa kan hirmaatan yammuu tahu, dhimmoota ijoo nyaataa fi qonnaa irratti marihchuuf Barliinitti walgahaniiru.

Konfaransiin ministiroota qonnaa idil addunyaa kun mata duree, ‘Nyaata hundaaf, daldala tasgabbaahaa fi nyaata itti fufiinsa qabuufh jedhuun gaggeeffameera.

Minsitirri Nyaataa fi Qonnaa Jarman Juulihaa Lookneer ministeeroota qonnaa 71 fi bakka buutota dhaabbilee idil addunyaa 12 marii kana irratti hirmaachuuf Barliiniitti argamaniif haasawa baga nagaan dhuftanii taasiisaniiru.

Konfaransiin Barliin kun walgahii guddaa ministiroota qonnaa addunyaa tahuu fi dhimmoota ijoo irratti marichahuuf sadarkaa idil addunyaatti fooramii qophaahe tahuun ibsaniiru.

Kaayyoon marii kanaa dhimmoota gurguddoo rakkoo daldalaan walqabatan ilaalchisee furmaata laachuuf akka tahe ragaan Imbaasii Ityoophiyaa Barliinirraa argame ni agarsiisa.",agriculture
19,"Waggoottan darbanitti lafti heektaarri miiliyoona 10 tahu hojiiwwan misooma sululaan uwwifamuu Ministeerri Qonnaa FDRI beeksise.

Naannolee hundatti bakkeewwan mukeen irraa ciramanitti hojii eegumsa biyyee fi bishaaniin buhaa gariin akka argame ministeerichi ibseera.

Ministeera Qonnaatti Daayreektarri itti fayyadamaa fi eegumsa misooma qabeenya uumamaa obbo Tafarraa Taaddasaa biyyattiitti waggaatti heektaaran biyyeen hanga toonii 300 dhiqamaa ture hirhisuun dandahameera jedhan.

Misooma sululaan uwwisni bosonaa yeroodha gara yerootti guddachaa dhufeeras jedhan.

Hanga ammaatti hojii misooma sululaatin lafti heektaarri miiliyoonni 10 akka misoome himaniiru.

Fulduratti lafa heektaara miiliyoona 20 misoomsuuf karoora qabaachus dubbataniiru.

Bara kana qonnaan bultoonni naannolee Oromiyaa fi Amaaraa hojii eegumsa biyyee fi bishaanii hojjechaa jiraachuu beeksisaniiru.

Naannoleen kaanis hanga Gurraandhala 1tti qophii xumuruun gara hojiitti kan galan tahuun ibsameera.",agriculture
20,"Sadarkaa idil addunyaatti biqiltuun tiriiliyoona 1 dhaabamuufi

Jijjiirama qabeenya qilleensaa hammaacha dhufe kana dandamachiisuuf mootummoonni yaahii diinagdee addunyaarratti hirmaatan waliigaltee biqiltuu tiriiliyoona 1 dhaaburra gahuun isaanii ibsameera.

Yaahii Daavositti gaggeeffama jirurratti, jijjiirama qabeenya qilleensaa hammaacha dhufe dandamachiisuuf sagantaa sirna biqiltuu dhaabu ifoomeera.

Dhaabbi biqiltuu dhaabu kanarratti preezdaanti Doonaald Traamp dabalatee gaggeessitoonni biyyoota garagaraa dhiimma ijoo tahuu ilaalaniiru.",agriculture
21,"Hoomaan awwaannisaa Gaanfa Afrikaatti muudate waggoottan 25 as kan bara kanaa hammaataa tahuun ibsame.

Hoomaan bara kana Baha Afrikaatti muudate namoota miiliyoona 19 ol hanqina nyaataaf saaxiluu isaa Dhaabbata Mootummoota Gamtoomaniitti Dhaabbanni Nyaata fi Qonnaa beeksiise.

Keeniyaatti waggoottan 70 as kan bara kanaa isa hammaataa yoo tahu, mootummaan biyyattii ittisa isaaf Doolaara Ameerikaa miiliyoona 5 ol baasii godheera.

Oomishaaleen akka bunaa fi shayii hoomaa kanaan daran miidhamaniiru.

Hoomaan awwaannisa gammoojjii kun hammaa fi baayyhinaan kan bara kamiiyyuu kan caalu tahuun ibsameera.

Hoomaan kun ariitiin yoo hin tohatamne baha Afrikaatti balaa cimaa qaqqabsiisuu akka dandahu Dhaabbata Mootummoota Gamtoomaniitti ogeeyyiin ittisaa fi tohannoo hoomaa awwaannisa gammoojjii Dhaabbata Nyaataa fi Qonna Damee Baha Afrikaa himaniiru.

Hoomaan kun guyyaatti yoo xiqqaate kiilo meetira 130 ol imalaa akka jirus himameera.

Soomaaliyaa, keeniyaa, Jiibuutii fi Ityoophiyaan hoomaa kanaan biyyoota miidhamaa jiran tahuu dhaabbanni kun ibseera.",agriculture
22,"

Finfinnee, Gurraandhala 20, 2012 (FBC) – Ministeerri Qonnaa FDRI, Eejansiin Tiraanisfoormeeshinii Ityoophiyaa fi Iityoo Liiz qonna Ityoophiyaa meekaanaayizdii gochuuf waliigaltee mallatteessan.

Dhaabbanni Ameerikaa Ityoo Liiz; Ityoophiyaatti meeshaalee qonnaa fi teeknooloojii liiziin dhiyeessuuf Birrii biiliyoona walakkaa ramaduu beeksiseera.

Dhaabbatichi guyyaa harhaa Ministeera Qonnaa fi Ityoophiyaatti Eejansii Qonnaa fi Tiraanisfoormeeshinii waliin waliigaltee mallatteessera.

Ministir deettaan Ministeera Qonnaa FDRI obbo Saanii Radii akka ibsanitti yeroo ammaa kana lafa biyya keenyaa misoomuu dandahu keessaa teeknooloojii ammayyaahaan deeggaramuun misoomaa kan jiru %10 qofa jedhan.

Kana fooyyessuuf ammoo wayita kana dhaabbileen alaa meeshaalee qonnaa ammayyahoo liiziin akka dhiyeessan carraan mijateera jedhaniiru.

Dhaabbanni Ityoo Liiz hojii kanaaf kan oolu Birrii miiliyoona 400 ramadeera jedhe.

Waggoota sadan dhufan keessatti hanga Doolaara miiliyoona 100 fi miiliyoona 50 baasii gochuuf karoora akka qabus himeera.

Hanga ammaatti tiraaktaroota 9 qonnan bultootaaf yoo laatu, tiraaktarootni 48 fi janereetarootni gurguddoon ammoo geejibsiifamaa jiru jedheera

Meeshaaleen kun gama dargaggoota gurmaahanii fi giddugala hojii gamtaan kan raabsaman yoo tahu, qonnaan bultoonni qabeenya dhaabbii otuu hin qabsiisin meshaalee kana liiziin fudhachuun oomishtummaa guddisuu akka dandahan ibsameera.

Guyyaa harhaa naannoo Oromiyaarraa Siikkoo Maandoon meeshaalee gatii Birri miiliyoona 30, naannoo Tigraayirraa ammoo Agrikaalchariin Meekaanaayizdii Hiywoot meeshaaleen Birrii miiliyoona 20 akka dhufuuf dhaabbaticha waliin waliigaltee raawwataniiru.

Eejansiin Tiraanisfoormeeshinii Ityoophiyaa rakkoo damee qonnaa hiikuuf aanaaleen 300 qonna daangaa walootti akka fayyadaman taasisuu beeksiseera.

Dhaabbilee ammayyaa 10 tajaajila meekaanaayzeeshinii laatan Birrii miiliyoona 9.1 ijaaruu beeksiseera.
",agriculture
23,"

Finfinnee, Gurraandhala 17, 2012 (FBC) – Komishiniin Plaanii fi Misooma biyyaalessaa horsiisee bultoota fi naannoolee deeggersa addaa barbaadaniif karoora waggaa 10 ifoomseera.

Komishinichi karoora kana kan ifoomse guyyaa harha qaamoolee dhimmi ilaallatuu fi hirmaattoota naannoolee 6 irraa walitti babbahaan waliin marii taasiseerratti ture.

Waltajjicharratti Ministeera Naageenya dabalatee bakka buutoonni naannoolee Oromiyaa, Afaar, Kibbaa, Gaambeellaa, Beenishaanguul Guumz fi Suumaalee hirmaataniiru.

Karoorri ifoome kun jiruu fi jireenya horsiisee bultoota kan jijjiiruu fi oomishaa fi oomishtummaa dabaluuf ulaagaalee 9 of keessatti kan qabateedha jedhaniiru.

Buhuraalee misooma fayyaa, bishaanii fi mana barnootaa guutuun jiruu fi jireenya horsiisee bultoota jijjiiruun akka dandahamus mariicharratti dhaamameera.

Jiruu fi jireenya horsiisee bultoota jijjiiruufis kan dursu nagaadha jedhame.

Ijaarsaa caasaalee fi hojimaata sadarkaa Naannoo, godina, aanaa fi ganda jiruun nageenya waaraa fiduuf hojiin hojjetamu cimee itti fufuu akka qabu ibsameera.

Itti aantuun Komishinii Plaanii fi Misooma biyyaalessaa aadde Masarat Masqalee, karoorichi horsiisee bultoota facahanii jiraatan qorannoo fi fedhiin adda baasuun naannoo haaraa uumuun hawaasummaa fi diinagdee isaanii cimsuuf ni gargaara jedhaniiru.

Sisaay Geetahuntu gabaasee
",agriculture
24,"Finfinnee, Gurraandhala 17, 2012 (FBC) – Konfaransiin idil addunyaa Iityoo-Hoortiikaalchar jalqabaa Finfinneetti gaggeeffamuufi.

Konfaransiin kun Gurraandhala 20-21/2012 Finfinnee Hooteela Iskaay Laayititti kan gaggeeffamu tahuu Ministeerri Qonnaa FDRI ibsa laaten beeksiseera.

Sagantaa kanarratti hoggantoonni mootummaa olaanoon, keessummoonni biyyoota garaagaraarra dhufan, oomishtoonni damichaa fi ergitoonni, dhaabbileen Faayinaasii, Invastaroonni fi qorattoonni dhaabbilee barnootaa olaanoo kan hirmaatan tahuu ministir deettaan Ministeera Qonaa FDRI aadde Ayinaaleem Nigusee ibsaniiru.

Konfaransicha Ministeerri Qonaa FDRI fi waldaan ergitootaa fi oomishtootaa waliin tahuu kan qopheessan tahuu ibsaniiru.

Buhaalee fi hudhaalee qaamoolee damicha irratti hirmaachaa jiran qunnamaa jiru ilaalchisee mariin kan gaggeeffamu tahuu ibsameera.
Dhimmoota marii kanaan adda bahan irratti hundaahuun kallattii furmaataa laachuuf kan hojjetamu akka tahe ibsa isaaniin eeraniiru.

Misoomni Hortiikaalcheerii carraa hojii uumuu fi sharafa alaa argamsiisuurratti shoora olaanaa bahaa akka jiru aadde Ayinaaleem ibsaniiru.

Ministeerri qonnaa damichaan hojii hojjetu keessaa oomishaa fi oomishtumaa dabaluuf galteewwan barbaachisan dhiyeessuu akka tahe ibsaniiru.

Kana keessa xaahoo dhiyeessuu isa duraati jedhan.

Bara oomishaa 2012/13tti naannoolee Oromiyaa, Amaaraa, Kibbaa fi Beeniishaanguul Guumz, akkasumasa qonnaa daldalaa fi tajaajila dhuunfaaf xaahoo biyyoo kuntaalli miiliyoonni 14.5 kan barbaachisu tahuu ragaan Ministeera Qonnaa FDRI irraa argame ni muulhisa.",agriculture
25,"

Finfinnee, Gurraandhala 17, 2012 (FBC) – Ooyruun Misoomaa Hundagaleessa Waldaa Misooma Kunuunsa Daahimman Abbabach Goobanaa Yuunivarsitii Amboof dabarfamee kenname.

Ooyruun Misoomaa Hundagaleessa Waldaa Misooma Kunuunsa Daahimman Abbabach Goobanaa kan tahe naannoo Oromiyaa Godina Shawaa Lixaa Aanaa Tokkee Kuttaayee keessatti kan argamu waggoota 30 oliff tajaajila kennaa ture Yuunivarsitii Amboof dabarfamee kennameera.

Daayrektarri Waldichaa Obbo Isheetuu Araddaa bakka hoggantoonni federaalaa, naannoo fi godina jiranitti Preezdaantii Yuunivarsitii Amboo Dooktar Taaddasaa Qanahaaf dabarsanii kennaniiru.

Obbo Isheetuun walitti kenninsa booda haasaa taasisaniin akka jedhanitti, hundeessituu fi abbaa qabeenyumman waldichaa Dooktara Kabajaa Abbabach Goobaanaatiin waggoota 30 dura kan hundaahe yoo tahu, hawaasa naannichaa jireenya gadaanaa jiraatan gargaaruufi.

Wayita sanattis hawaasni naannichaa hojiilee jallisii, tajaajila ibsaa baayogaziin hojjetu uumuun kuduraa fi muduraa misoomsanii jireenyasaanii itti gaggeeffachaa turaniiru jedhu.

Wayita sanatti abbaa warraan 247 jallisiirra fayyadamoo tahuu dandahaniiru.

Dabalataanis qotiyyoowwan 68, sanyii filatamaa fi leecalloowwan adda addaa walidichi kennuusaa himaniiru.

Akka Dhaabbanni Prees Ityoophiyaa gabaasetti haala amma jiruun waldichi humna amma qabuun waldicha bulchuuf waan hin dandeenyeef yunivarsitii Ambootti kennamuusaa himanii, yunivarsitichis haala gaariin gaggeessa abdii jedhu akka qaban dubbataniiru.

Preezdaantiin Yuunivarsitichaa Dooktar Taaddasaa Qanahaa gamasaaniin, waldichi tajaajila kennaa ture itti fufsiisuuf caalaatti ni hojjetama jedhaniiru.
",agriculture
26,"

Finfinnee, Gurraandhala 17, 2012 (FBC) – Naannoo Oromiyaatti misoomni qamadii naannoo sulula Awaash daawwatameera.

Daawwicharratti kan argaman ministirri Ministeera Qonnaa obbo Umar Huseen, Ityoophiyaan qamadii alarraa galchuuf baasii Dooraalaa Ameerikaa miiliyoona dhibba 7 haga biiliyoona 1 ni baasti jedhaniiru.

Kanaafis sharafa alaa hambisuu fi dhiyeessii nyaataa fooyyessuuf hojjetamaa jiraachuu himaniiru.

Balhdhinaan qamadii gammoojjii oomishuun waggoottan lamaan sadan dhufanitti Ityoophiyaan baasii qamadii alarraa galchuuf sharafa alaa baaftu hambisuuf hojjetamaa jiraachuu ibsaniiru.

Naannoo Oromiyaa godina Arsii aanaa Jajuu gandoota Alaagaa Dooree fi Ortaa Dooreetti misooma sululaa Awaashitti fayyadamuun qamadiin lafa heektaara 300 irratti misoomaa jiru daawwatameera.

Yeroo itti aanutti godinichatti lafti heektaarri 800 ol qamadii gammoojjitiin ni uwwifama jedhaniiru.
",agriculture
27,"
Finfinnee, Gurraandhala 16, 2012 (FBC) – Jilli mootummaa naannoo Oromiyaa hogganaa Biiroo Qonnaa naannichaa obbo Dhaabaa Dabaleetin duurfamu, Sudaanitti hojiilee misoomaa daawwate.
 
Jilichi dhaabbilee Daal Gruup jala jiran; Sudaanitti dhaabbilee oomisha aannaniitin beekaman Daal Fuuds Indastirii, Kaappoo Braandii fi Warshaa Daakuu Saaygaa daawwateera.
 
Dabalataan waldaalee hojii gamtaa aannan, nyaata horii oomishanii fi dhiyeessanis daawwateera.
 
Obbo Dhaabaan carraalee invastimantii naannoo Oromiyaarratti ibsa laataniiru.
 
Dhaabbileen kanneen Ityoophiyaatti invast akka godhan waamicha dhiyeessanii, mootummaan tumsa barbaachisaa kan taasisu tahuu eeraniiru.
 
Daal Gruup hojiilee oomisha dhugaatii, awtomootivii, maanufaakchariingii maashinarii ijaarsa gamoo, qonna, gaazii inarjii, albuuda, fayyaa fi barnootan beekamaadha.
",agriculture
28,"
Finfinnee, Gurraandhala 14, 2012 (FBC) – Sadarkaa biyyoolessaatti hanga baatii Gurraandhala 30,2012tti hojiin eegumsa naannoo lafa heektaara miiliyoona 2 olirratti ni hojjetama.
 
Ministir deettaan Ministeera Qonnaa Dooktar Kabaa Urgeessaa turtii Faanaa Broodkastiing Koorporeet waliin taasisaniin, yeroodhaa gara yerootti hubannoon hawaasaa dabalaa dhufuun waggoottan darbanitti hojiiwwan hojjetamaniin buhaan guddaan argameera jedhan.
 
Itti aanaa hogganaa fi itti gaafatamaan damee qabeenya uumamaa fi wabii nyaataa Biiroo Qonnaa Oromiyaa obbo Indaalkaachaw Tafarii, hanga ammaatti dameen misooma sululaa buhaa guddaan argamuu ibsaniiru.
 
Yaa tahu malee tattaaffi humna qonnaan bultootaa qofaan jijjiirramni qabeenya qilleensaa amma mudataa jiruun waan wal hin simneef tumsii makanaayizeeshinii dirqama jedhaniiru.
 
Waggoottan darbanitti hojiin eegumsa naannoo baadiyyaa qofa keessatti gaggeeffamaa ture wayita ammaa garuu naannichatti mootummaa naannoon kan waamaman magaalonni gurguddoo 19 hojilee garaagaraan akka hirmaataniif hojjetamaa jiraachuu obbo Indaalkaachaw himaniiru.
 
Hanga baatii Gurraandhala 30 kan turu hojiin eegumsa naannoo naannolee biyyattii hundatti ni gaggeeffama jedhaniiru.
 
Naannoo Oromiyaatti misoomni kun sululawwan kuma 6 fi 400 irratti hojjetamaa jiraachuu fi namoonni miiliyoonni 6.8 irratti kan hirmaatan tahuu ibsaniiru.
 
Hojichaan biqiltuun dhaabaman kununsuunis ni gaggeefama jedhaniiru.
 
Afawarq Alamuutu gabaase
",agriculture
29,"

Finfinnee, Gurraandhala 15, 2012 (FBC) – Buhuuraaleen misoomaa aanaa Maqdallatti ijaarame eebbifame.

Naannoo Amaaraa godina Kibba Walloo aanaa Maqdallaa buhuuraaleen misoomaa ijaaraaman guyyaa harha eebbifaman.

Sirnicharratti Itti aanaa Muummee Ministira obbo Dammaqaa Makonniin fi Preezdaanti naannoo Amaaraa obbo Tamasgan Xirunaah dabalatee hoggantoonni hojii mootummaa federaalaa fi naannoo argamaniiru.

Bulchaan aanaa Maqdallaa obbo Tafarraa Mollaa akka ibsanitti buhuuraalee misooma guyyaa harha eebbifaamn keessaa hospitaalli sadarkaa jalqabaa Maashaa Maqdallaa fi kollejjiin leenjii oogummaa fi teekniikaa Maqdallaa ni argamu.

Riqichi laga Bashileerratti ijaarame aanoota Kibba Walloo fi Kibba Gondar walqunamsiisus eebifameera.
",agriculture
30,"

Finfinnee, Gurraandhala 13, 2012 (FBC) – Tarsiimoon damee qonnaa ammayyeessuuf gargaaru qoratamuun ibsame.

Tarsiimichi Koorporeeshinii Hojiilee Qonnaa Ityoophiyaa fi Eejansii Traanisfoormeeshinii Qonnaa waliin qindaahuun kan qophaahedha.

Qorannichi hoggansa koorporeeshinichaatin gamaaggamamaa kan ture yammuu tahu, harhammoo hoggansa damichaa sadarkaa federaalaa fi naannoleetin gamaaggamamaa jira.

Qorannichi damee qonnaa ammayyeessuu, qabeenya jiru sirnaan fayyadamuu, jijjiirrama eegalame itti fufsiisuu, carraa hojii uumuu, hojiilee invastimantii fi fayyadamtummaa hawaasummaa mirkaneessuurratti kan xiyyeeffatedha.

Yismaaw Adaraawtu gabaase.
",agriculture
31,"
Finfinnee, Gurraandhala 12, 2012 (FBC) – Ministeerri Nageenyaa, Fooramii Horsiisee Bulaa Ityoophiyaa waliin naannoo horsiisee bultootaa fi misooma naannolee deeggarsa addaa barbaadanirratti marii taasiseera.

Dhimmoota jireenya horsiisee bulaa jijjiiruu dandahan mata duree "" Ityoophiyaatti deemsa jijjiirama horsiisee bulaa fi kallattii gara fuulduraahh jedhuun mariin hayyoota damichaa hirmaachise Finfinnee, HoteelaIlilliitti gaggeeffameera.

Waltajjichaan horsiisee bulaan guddina diinagdee biyyattiif gaheen qabu olaana tahuun ibsameera.

Hojiiwwan misooma naannoo horsiisee bulaatti hojjetamu rakkoo hawaasichaa kan furuu fi qabeenya uummamaa naannichaa buhuura kan godhate tahuu akka qabu himameera.

Horsiisee bulaan gara misooma qabenya beelladaa ammayyaahatti galee fayyadamuu akka qabuuf hojiin ijaarsa dandeettii akkasumas galtee amansiisaa fi dhiyeessiin teeknooloojii guutamuu akka qabu hirmaattonni marichaa himaniiru.
",agriculture
32,"

Finfinnee, Gurraandhala 11, 2012 (FBC) – Naannoo Amaaraa aanaa Goondar Zuuriyaatti jabbiin luka duubaa hin qabne dhalatte.

Jabbichi aanichatti ganda Tsiyoon Sagwaajitti dhalate.

Kana dura bara Faranjootaa 2018 Indooneezhiyaatti akkasumas Bahaa Chaayinaatti jabboonni luka duraa hin qabne dhalachuu Daylii Meeyil ifoomsera.
",agriculture
33,"

Finfinnee, Gurraandhala 8, 2012 (FBC) – Qonnan bultoonni muuxannoo meshaalee qonnaa ammayyahaatti fayyadamu guddisuu akka qaban Daayreektarri Olaanaan Ejansii Hojii Gamtaa Federaalaa obbo Usmaan Suruur ibsaniiru.

Guyyaa harhaa feestivaali qonnaan bultootaa naannoo Oromiyaa godina Arsii magaalaa Boqqojjiitti banameera.

Sirnicharratti argamuun haasaa kan taasisaan obbo Usmaan qonnan bultoonni itti fayydama teeknooloojii akka fooyyahuf gaheen feestivaala olaanaa tahuu himaniiru.

Mootummaan oomishaa fi oomishtummaa qonnaa guddisuuf qajeelfamoota garagara foyyeessu dubbataniiru.

Meeshaalee qonnaa ammayyahaa taaksirra bilisaa galchuun qonnaan bulaa fayyadamaa taasisufi jedhan.

Hayleyesuus Makonniintu gabaase
",agriculture
34,"
Finfinnee, Gurraandhala 7, 2012 (FBC) – Godinaalee Oromiyaatti qamadiin jallisiin oomishamaa jiraachuu Biiroon Qonnaa fi Qabeenya Uummamaa Oromiyaa beeksise.
 
Akka ragaan biirichaa argame mulihsutti jallisii boneen godina Arsii fi Shawaa Bahaatti qamadiin oomishamaa jira.
 
Godina Arsiitti oomisha jallisii marsaa 1ffaan callaa kuntaala Kuma 45 argachuuf hojjetamaa jira jedhame.
 
Aanaalee godinichaa Jajuu, Martii fi Sireetti lafti heektaarri 801 kan misoome yoo tahu, abbootiin warraa kumni 11 fi 200 fayyadamoo ni tahu jedhame.
 
Bifuma walfakkaatuun godina Shawaa Bahaa aanaa Booseettitti lafti heektaarri 285 qamadiin misoomaa jira.
 
Akkasumas aanaa Fantaaleettis qamadiin Gammoojii jallisiin oomishamaa akka jiru ibsameera.
 
Aanichatti lafti heektaarri 285 kan misoome yoo tahu abbootii warraa 551 fayyadamoo tahaa jiru jedhame.",agriculture
35,"

Finfinnee, Gurraandhala 4, 2012 (FBC) – Hoomaa Awwaannisa Gammoojii iddoolee garaagaraatti mulhate ittisuuf xiyyeeffannoo guddaan hojjetamaa jiraachuu Ministeerri Qonnaa beeksiseera.

Ministir deettaan Ministeera Qonnaa FDRI obboo Saanii Radduu turtii Faanaa Brooksaating Koorporeeti waliin taasisaniin, hoomaan awwaanniisa gammoojjii kun haga baatii Waxabajjiitti itti fufu akka dandahu raagni ni mulhisa jedhan.

Hoomaa kun wayita ammaa naannoolee Kibbaa, Kibba Dhiha, Kibba Bahaaa fi iddoolee garaagaraatti ariitiin babalhachaa jira jedhaniiru.

Keessattuu marga, kuduraa fi muduraa, mukeen baalaa akkasumas bosonaa irratti miidhaa guddaa gaggeessisaa jiraachuus himameera.

Hojiilee mala aadaan ittisuu dabalatee ministireechi iddoowwan 3tti xiyyaaraan keemikaala biifaa turuu isaa obbo Saaniin himaaniiru.
Yeroo ammaatti guyyaan hoomaan 3 hanga 5 biyyoota ollaarraa gara Ityoophiyaa gala jira jedhaniiru.

Gama daangaa Soomaliyaan Awwaannisni Ityoophiyaa seenaa jiru hoomaan tokkiichi awwannisa miiliyoona 40 hanga miiliyoona 80 baayyhatu qaba jedhaniiru.

Haga baatii Waxabajjiitti hoomaan awwannisaa Keeniyaarran Ityoophiyaa seenuu dandahu akka biyyaatti sodaa guddaa uumaa jira jedhan.
Hoomaan awwaannisaa qilleensaan kan tamsahu waan taheef ariitii cimaan idoowwan garaagaraatti facahaa jiraachuu himaniiru.
Hoomaa kana ittisuuf dhaabbilee idil addunyaarraa deeggarsi xiyyaaraa fi keemikaalaa taasifamaa akka jirus ibaniiru.

Zuufaan Kaasahuntu gabasee
",agriculture
36,"

Finfinnee, Gurraandhala 3, 2012 (FBC) – Oromiyaatti bara oomishaa 2011tti omishaaleen midhaanii akaakuuwwan adda addaa kuntaalli miliyooni dhibbi 1 fi miiliyooni 82 sassaabamuu Biiroon Qonnaa fi Qabeenya Uumamaa Oromiyaa beeksise.

Hogganaan Biirichaa obbo Dhaabaa Dabalee oomisha baranaa ilaalchisuun ibsa harha miidiyaaleef kennaniin akka jedhanitti, oomisha kuntaala miliyoona dhibba 1 fi miiliyoona 86 walitti qabuuf karoorfame keessaa midhaan kuntaali miliyoonni dhibbi 1 fi miiliyoonni 82 walitti qabamuu ibsaniiru.
karoora qabameerra dhibbantaa 98 milkeessuun dandahameera jedhan.

Milkaahina kanaafis hoggantoonni mootummaa sadarkaa adda addaarratti argaman, ogeeyyiin qonnaa, hojjettoonni seektaroota garagaraa tumsa olaanaa taasisuu isaaniis himaniiru.

Kana malees dhiyeessii fi ittifayyadamni xaahoo, sanyii filatamaa, keemikaalli farra ilbiisootaa fi leecalloowwan qonnaa kan bara darberraa fooyyahaa tahuu obbo Dhaabaan himaniiru.

Callaan argames kan bara darbeerra kuntaala miliyoona 15n caalmaa qaba jedhaniiru.
",agriculture
37,"

Finfinnee, Gurraandhala 2, 2012 (FBC) – Hoomaan awwaannisaa aanolee godina Jimmaa 7 keessatti muulhate.

Akka waajjirri Misooma Bunaa, Qonnaa fi Qabeenya Uumamaa godinichaa ibsetti hoomaan awwaannisaa kun jalqaba aanaa Shabee Somboo gandoota 3tti muulahte.

Haatahuutii, guyyaa kaleessaarraa eegalee aanaa Geeraatti gandoota 5 waliin gahuu isaa itti gaafatamaan waajjirichaa obbo Eeliyaas Indiriyaas Faanaa Broodkaastiing Koorporeetitti himaniiru.

Aanolee laman kanaan alatti aanolee 5; aanaa Sokorruu, Saqqaa Coqorsaa, Sigmoo. Botor Xoollaayii fi Cooraa Botoritti mulahchuu isaa obbo Eeliyaas kan himan.

Weerarrii hoomaa awwaannisaa kun aanaalee godina Jimmaa naannoo kibbaa fi kibba lixaa Shawaa waliin wal daangeffatan irratti muulahchuu isaa obbo Eliyaas dubbataniiru.

Yeroo ammaa hojiin tohannaa fi hubannoo uumuu duulan gaggeeffamaa jiraachuu eeruun hawaasni gamtaadhan miidhaa hoomaan awwaannisaa geessisu baraaruuf gaheesaanii akka bahan dhaamaniiru.

Tamasgeen Aallabbachawtu FM Faanaa Jimmaarra gabaase.
",agriculture
38,"Finfinnee, Gurraandhala 2, 2012 (FBC) – Yugaandaan weerara hoomaa Awwaannisaa biyyatttiitti hammaachaa jiru ittisuuf loltoota bobbasuuf akka tahe beeksiifte.

Hoomaan Awwaannisa gammoojjii Itoophiyaa, Keeniyaa, Soomaaliyaa, Yugaandaa fi TaanzaaniyaattI yaaddoo uumaa jira.

Hoggantoonni mootummaa Yugaandaa Dilbata galgala walgahii ariifachiisaa taahuun weerara Awwaannisa gammoojjii  kutaalee biyyattii daangaa Keeniyaatti mudate ittisuun haala  dandahamurratti mariihataniiru.

Walgahii ariifachiisaa kanarratti Muummeen Ministiraa biyyattii Ruhakaanaa Ruguundaa ittisa weerara awwaannisaaf yaada furmaataa kaahaniiru.

Xiyyaarota keemikaala farra awwaannisaa biifan lamaa fi konkolaattota, paampiiwwan harkaan biifaman hedduun akka qophaahu qabu himameera.

Loltootni biyyattiis hoomaa awwaannisaa ittisuuf shaakalliitti akka bobbahan ajajuuf karoorfameera.

Weerara awwaannisaa  daangaa Keeniyaatti mudate ittisuuf biyyoonni lamaan waliin hojjechuuf waliigalteerra gahaa jiraachuu himameera.

Baha Afrikaatti sababa hoomaa awwaannisa gaammoojjiin namoonni miiliyoonni 20 hanqina nyaataaf saaxilamuu akka dandahan Dhaabbanni Nyaataa fi Qonna Addunyaa beeksiseera.",agriculture
39,"

Finfinnee, Gurraandhala 2, 2012 (FBC) – Buhaaleen qorannoo qonnaa qonnaan bultoota fayyadamoo ni taasisu jedhameera.

Hojiiwwan damee qorannoo qonnaa babalhisuudhan, qonnaan bultootaa fi horsiisee bultoota fayyadamoo taasisuun kan barbaachisu tahuun eerameera.

Qorannoo damichaa guddisuudhan oomishaa fi oomishtummaa dabaluun dhimma murtessadha jedhameera.

Inistiitiyuutiin Qorannoo Qonnaa Ityoophiyaa qonnaan bultoota naannoleerraa walitti babbahanii fi qamoleen damee qorannoo qonnaa irratti hojjeetan waliin waltajjii muxannoo waljijjiirraa gaggeessaa jira.

Buhaalee qorannoo qonnaatti fayyadamuun qonnaan bultoonni fayyadamoo akka tahan waltajjicha irratti dubbatameera.
",agriculture
40,"Finfinnee, Gurraandhala 2, 2012 (FBC) –Naannolee gammoojji Afaar, Somaalee fi Kibba Oomootti qamadiin jallisiidhan oomishamaa jiraachuu Ministeerri Qonnaa beeksiseera.

Naannolee kanneenitti lafa heektaara kuma 12rratti qamadii oomishuuf hojjetamaa kan jiru yoo tahu, marsaa duraatin lafti heektaarri kumni 3 misoomera.

Marsaa duraatin Laga Shabaleerratti qofa lafti heektaarri kumni 1 fi 951 qamadiidhan misoomaa jira.

Laga Shabalee qofaan lafti heektaarri kun 27 misoomuu akka dandahu ogeeyyiin damichaa himaniiru.

Naannoo Somaalee laga Shabaleerratti qamadiin misoome kunis daawwatameera.

Aangahoonni Federaalaa fi naannoleerra walitti babbahan qamadii gammoojii naannoo Somaalee aanaa Godee fi Baraanoo laga Shabaleetin misoomaa jiruu fi ijaarsa proojaktii misooma jallisii lixa Godee daawwataniiru.

Ityoophiyaatti waggaa waggaadhan naannoolee baddaatti qamadiin meetik tooniin miiliyoonni 4.8 ni oomishama.

Ityoophiyaan oomisha qamadiitin Afrikaarraa sadarkaa 3ffaa irratti argamtus, oomishni naannolee baddaatti oomishamu fedhii hawaasaa guutuu hin dandeenye jedhameera.

Bara baraan Ityoophiyaan bittaa qamadiitif Doolaara miiliyoona dhibba 6 kan baaftu tahuu ragaan Ministeera Qonnaarraa argame ni mulhisa.

Waggoottan 50n darbaniif qamadiin alaa bitamaa turuun ibsameera.",agriculture
41,"
Finfinnee, Gurraandhala 2, 2012 (FBC) – Naannoo Tigraayitti weerarri awwaannisaa irra deebidhaan mudate.
 
Biiroon Qonnaa Naannoo Tigraay akka beeksisetti, weerarichi irra deebidhaan godina Kibba Tigraayitti mudateera.
 
Awwaannisichi Jimaata darbee eegalee kallattii naannoo Amaaratiin gara Kibba godinichaa seenuu biirichatti daayreektarri farreen ilbiisotaa obbo Mabraatuu G/kiidaan ibsaniiru.
 
Weerarichi misooma jallisii, dheedaa fi biqilootarratti miidhaa qaqqabsiisuu waan maluuf, hubannaa uumuu fi odeeffannoo qaqqabsiisun hojjetameera jedhan.
 
Weerarichi miidhaa osoo hin qaqqabsiisin ittisuuf hojjetamaa jiras jedhaniiru
",agriculture
42,"
Finfinnee, Amajjii 29, 2012 (FBC) – Baha Afrikaatti weerara awwaannisaa ittisuuf tumsi hawaasa idil addunyaa gaafatame.
 
Ittisaa fi tohannoo weerara awwaannisaarratti magaalaa Finfinnee, Hoteela Skaay Laayititti mariin gaggeeffamaa jira.
 
Waltajjicharrattis tumsi dhaabbilee addunyaa barbaachisaa tahuun ibsameera.
 
Waltajjicharratti ministiroonni biyyoota addaddaa, bakka buutonni Dhaabbata Nyaataa fi Qonna Addunyaa, tumsitoonni misoomaa hirmaachaa jiru.
 
Weeraraa fi ittisa awwaannisichaarratti ibsa laatameen Ityoophiyaa, Keeniyaa fi Soomaaliyaan miidhamuun ibsameera.
 
Eertiraa fi Sudaanittis miidhaan muraasni qaqqabuun ibsameera.
 
Weerarri awwaannisichaa bubbuluu akka malu, Ityoophiyaattis amma Waxabajjiitti turuu akka dandahutu ibsame.
 
Weerarichi Ityoophiyaatti naannoo Oromiyaa bahaa fi lixa Harargee amma Dirree Dawaatti, Baale, Booranaa fi Gujii, naannoo Kibbaa, baha naannoo Soomaalee, Afaar, kaaba baha Amaaraa, kibba Tigraayitti mudachuun hin dagatamu.
 
Misikkir Sinaaffiqtu gabaase.
",agriculture
43,"
Finfinnee, Amajjii 27, 2012 (FBC) – Ministeerri Nageenyaa Tiraaktaroota qonnaa 12 qarshii miiliyoona 28tiin bituun naannaooleef gumaachuu isaa beeksise.
 
Ministeerichi naannoolee Beenishaanguul Guumz fi Gaambeellaaf guyyaa harhaa Tiraaktaroota gumaacheera.
 
Ergama ministeerichaaf kennaman keessaa naannoolee fi horsiisee bultoota deeggarsa addaa barbaadaniif deeggarsa taasisuudha jedhan daayreektarri jeneraalaa federaaliiziimii fi deeggasra addaa ministeerichaa Proofeesar Dagafaa Tolaasaa.
 
Naannoolee deeggarsa addaa barbaadan Afaar, Beenishaanguul Guumz fi Gaambeellaaf bara baraan birrii miiliyoonni dhibbi 4 fi miilyoonni 50 ramaduun gama ministeerichaan deeggarsi ni taasifama jedhan.
 
Deeggarsi kun qonna ammayyasuun cehumsa teeknooloojii mirkaneessuu fi qonnaan bultoota teeknooloojii qonnaan waliin walbarsiisuuf shoora olaanaa qabaachuu dubbatan.
 
Bakka buutoonni naannoolee kanneenii furtuu fudhatanis, dargaggoota gurmeessuun fayyadamoo misoomaa akka tahaniif kan hojjetan tahuu ragaan Ministeera Nageenyaarraa argamu ni muulhisa.",agriculture
44,"
Finfinnee, Amajjii 28, 2012 (FBC) – Wabii nyaataa mirkaneessuuf hojjetamaa jiraachuu Biiroon Qonnaa Oromiyaa beeksise.
 
Biirichatti itti aanaan hogganaa damee qabeenya uumamaa fi wabii nyaataa obbo Indaalkaachaw Tafariin akka jedhanitti hojiin misooma sululaa qindaahaan hojjetama ajira.
 
Bara qabame kanatti sulula 6,448 buhuureffachuudhan, lafa heektaara miiliyoona 2 fi kuma dhibba 2 misoomsun karoorfameera.
 
Sulula kuma 6 fi 448n adda bahan, hirmaannaa hawaasaa miiliyoona 6.8n misoomsuf hojjetamaa jira.
 
Hojii misooma sululaa kanaan hawaasni naannoleen miidhaman akka dandamatan ni taasisa.
 
Biqiloonni Ganna dhaabaman akka kunuunfaman tumsi ogeeyyii qonnaas ni laatama jedhaniiru.
Hojiin misooma sululaa kun qonnaan bultoonnii fi horsiisee bultoonni wabii nyaataa akka mirkaneeffatan ni gargaara.
",agriculture
45,"
Finfinee, Amajjii 27, 2012 (FBC) – Dhaabbileen qorannaa damee beelladaa guddisuuf hojjechaa jiru jedhame.
 
Sagantaan Nyaata Addynyaa, Eejansii Inarjii Atoomiikii waliin tahuudhan, leenjiin ogeeyyii Ityoophiyaa, Demokraatika Riippabliika Koongoo, Naamiibiyaa, Niijarii fi Senegaal hirmaachise gaggeeffamaa jira.
 
Leenjichi Amajjii 25 amma 29,2012tti magaalaa Sabbataatti taahamaa jira.
 
Wiirtuun Qorannaa Fayyaa Bineeldotaa Ityoophiyaa qorannoowwan beekamtii addunyaa argatan 15 gaggeessuu, laabraatoorii nananolee 14f deeggarsa laacha ajiraachuun eerameera.
",agriculture
46,"
Finfinnee, Amajjii 27, 2012 (FBC) – Qopheessummaa Waajjira Muummee Ministiraatin mariin ""hojiilee riifoormii damee qonnaa"" irratti xiyyeeffatu gaggeeffame.
 
Qooda fudhattoota damichaa hirmaachisuudhan, damee qonnaatif yaada maddisiisuun, galtee funaanuuf waltajjichi qophaahuu Waajjirri Muummee Ministiraa ibseera.
 
Waltajjicharratti hayyoonni damichaa waraqaalee qorannaa dhiyeessuun mariin irratti taasifameera.
 
Ministeera Qonnaatii Dooktar Aantanah Girmaan mootummaan qooda fudhattoonni damichaa gaheesaanii akka tahpahatan hojjechaa jiraachuu eeraniiru.
 
Waltajjichi mijeessummaa gorsituu ministeerichaa aadde Laaqach Mikaaheeliin, dhiyeessummaa speeshaaliistii fayyaa bineeldotaa Dooktar Warqinah Ayyaaleew, qorataan damee qonnaa Proofeesar Alamaayyahu Siyyuum, bakka buutuu Federeeshinii Hojiilee Qonnaa Oromiyaa aadde Askabbarach Balaaynahii fi hoji gaggeessaa Hooraayzoon Plaanteeshinii obbo Jamaal Ahimadiin gaggeeffameera.
",agriculture
47,"Finfinnee, Amajjii 26, 2012 (FBC) – Godina Gaamoo Aarbaa Minci aanaa Zuuriyaatti guyyaa harhaa balaa lolaa mudateen namoonni kumni 13 ol qehee fi qabeenya isaanirra buqqahuu waajjirri bulchiinsa godinichaa beeksiseera.

Aanichatti gandoolee balaan lolaan kun mudatee Eelgoo, qollaa sheel fi sheel meelaa keessatti tahu itti gafaataman waajjira Dhimmoota Kominikeeshinii mootummaa Godinichaa obbo Asagiid Tafarraa himaniiru.

Aanichatti Kaleessa roobaa cimaa roobeen lagni Silee fi Seegoo guutuun jiraattotaa  gandichaa irratti miidhaa qaqqabsiiseera.

Balaa kanaan  manni jireenya kumni 13 fi 885 bishaaniin fudhatameera.

oomishni lafa heektaara 32 irraa guutumatti barbadaahuu himameera.

Lammiilee qehee fi qabeenya isaaniirraa buqqaahaniif deeggersa namoomaa gochuuf bulchiinsi godinichaa hojjechaa jiraachuu himameera.",agriculture
48,"Soomaaliyaan weerara awwaannisaa Afrikaa bahaa keessatti mudate ittisuuf labsii yeroo ariifachiisaa labsite.

Weerarri awwaannisaa Ityoophiyaa dabalatee Afrikaa bahaatti mudate oomishaaleerratti miidhaa qaqqabsiisaa jira.

Somaaliyaan biyyoota weerarri kun isaan mudate keessaa biyya yeroo jalqabaaf labsii yeroo ariifachiisaa biyyoolessaa labsitedha.

Ministirri Ministeera Qonnaa biyyattii miidhaan weerarri awwaannisaa oomishaalee irratti qaqqabsiisuu wabii nyaataa Soomaliyaaf yaaddoo guddaadha jechuun ibseera.

Wayita ammaa kana Soomaaliyaatti awwaannisicha balleessuuf xiyyaaraan keemikaalli bifaamaa jiraachuun himameera.

Weerara awwaannisichaa baatii Ebila; waayita oomishni hin sassaabamin dura tohachuun akka hin dandahamne sodaa taheera.

Dhaabbanni Mootummoota Gamtoomanii, Somaaliyaa fi Itoophiyaa waggoota 25 asittii weerarri awwaannisaa hamaan isaan mudateeran ibseera.

Gama biraatin ammoo Keeniyaan waggoota 70 keessatti weerarri awwaannisaa akka baranaa akka ishee hin mudatin Dhaabbanni Nyaataa Adduunya beeksiseera.

Dhaabbanni kunis weerara awwaannisaa kana tohachuun yoo hin dandahamne, baatii Waxabajjii keessa ammeentaan isaa %500 dabaluu akka dandahu akeekkachiisera.",agriculture
49," Hojiin eegumsa qabeenya uumamaa waggoota arfaan darban hojjetaman sodaa balaa gogiinsaa hirhisuu dandaheera.

Itiyoophiyaatti waggoota arfaan darbaan hojiin eegumsa qabeenya uumamaa hojjetamaniin sodaan balaa gogiinsaa hirhisuun qonnaa, oomishaa fi oomishtummarratti haala gaarii uumuu Ministeerri Qonnaa beeksise.

Waggoota kana keesssatti Birrii biiliyoona 58 kan tilmaamu hojiin eeguumsa qabeenya uumamaa hirmaannaa hawaasaan hojjetameera.

Ministeera Qonnaatti Daayrektarri Eegumsa fi Itti Fayyadama Misooma Qabeenya Uumamaa obbo Tarrafaa Taaddasaa akka ibsanitti hirmaanna hawaasaa hojii eegumsa biyyee fi bishaanii taasifaman misooma jallisii baballisuuf gahee guddaa qaba jedhaniiru.

Bara kana eegumsa qabeenya uumamaa Bonaan lafa heektara miiliyoona 5 misoomsuuf hojiin eegalamuu eerameera.
",agriculture
50,"Hoggansi biirolee misooma beelladaa naannolee afurii, Inistiitiyuutii Eegumnsa Fayyaa Beelladaa Biyyoolessaa waliin marihatan.
 
Maricharratti qooda fudhattoonni naannoo Oromiyaa, Amaaraa, Tigraayii fi naannoo Kibbaa hirmaataniiru.
 
Xiyyeeffannaan waltajjichaa raabsaa talaallii beelladaa, hojii dhibee duursanii ittisuu, kenniinsa talaalliirratti.
 
Gabaasni oomisha talaallii, raabsaa, hordoffii dirree, qorannaa fi talaallii misoomsuu dhiyaatera.
 
Hoggansii fi bakka buutonni naannoleetis muuxannoo ofii dhiyeessaniiru.
",agriculture
51," Guyyaa guyyaan hoomaan awwaannisaa 2-3 gara Ityoophiyaa seenaa jiraachuu Ministeerri Qonnaa Ityoophiyaa beeksise.

Hoomaan awwaannisaa Yeeman, Soomaalee Laandii fi Soomaaliyaan gara Ityoophiyaa gala ture hirhisaa dhufus, yeroo ammaa kan Keeniyaarraa biyyattii seenaa jiru dabalaa jira jedhame.

Hoomaan kun karaa Booranaa, Gujii fi Oomoo Kibbaan seenaa jiraachuu Ministir deettaan Ministeera Qonnaa FDRI turtii Faanaa Broodkaastiing Koorporeetii waliin taasisaniin himaniiru.

Dabalataan Arsii, Jimmaa, Walaayitaa, Daawuroo fi Gaambeelaatti hoomaan awwaannisaa kun mulahachaa jira jedhan.

Inni karaa Keeniyaa seenaa jiru oomisha jallisii fi arfaasarra miidhaa geessisuu akka dandahu himaniiru.

Hanga ammaatti misooma jallisiirra miidhaan geessise kan hin jirre tahus, qonna arfaasaa Kibba Koonsoo fi naannoo Daraasheerra miidhaa qaqqabsiisaa jira jedhan.

Weerarri kun qabeenya qilleensaa buhura godhatee waan sochohuuf hanga baatii Hagayyaa bara 2012tti itti fufuu akka dandahu ibsameera.

Akka ragaan qorannoo ogeeyyiin jalqabaa damichaa gaggeessan muulhisutti, Kibba Baha Tigraay, Baha Amaaraa, Harargee Bahaa, Dirree Daawaa fi Soomaaleetti miidhaa geessiseera jedhame.

Hoomaa kana ittisuuf keemikaalli farra awwaannisaa liitirri kumni dhibbi 3 ol ni barbaachisa jedhame.

Zufaan Kaasahuuntu gabaase.",agriculture
52,"Dhaabbanni Qonnaa fi Nyaata Addunyaa Ityoophiyaatti weerara awwaannisa ittisuuf deeggarsa Doolaara miiliyoona 4.5 laachuuf waadaa gale.
 
Mootummaan Ityoophiyaa gama isaatin weeraricha ittisuudhaf Birrii miiliyoona 30 ramadeera.
 
Weerarri awwaannisaa bahaa Afrikaa fi Ityoophiyaatti dabalaa dhufuun wabii nyaataarratti sodaa uumera.
 
Baatiiwwan lamaan darbanitti hoomaan awwaannisaa siha tokkotti lakkoofsa miiliyoona 40 amma miiliyoona 80 tahu, siha sadi gara Ityoophiyaa galeera.
 
Dabaluu hoomaa awwaannisichaatin Soomaaliyaa, Jibuutii, Keeniyaa fi biyyootin baha Afrikaa biroon weeraricha tohachuuf tumsaan akka hin hojjenne gufuu taheera.
 
Ministir deettaan Ministeera Qonnaa FDRI obbo Saanii Raddiin Tajajaila Oduu Ityoophiyaatti akka himanitti, Waxabajjii bara darbeetii eegalee marsaa lamaan mala aadaa fi biifaa keemikaalatiin weeraricha %90 ittisuun dandahameera jedhaniiru.
 
Naannolee tokko tokkotti konkolaataa fi xiyyaaran biifaa gaggeessun rakkisaa waan taheef mala aadatiin humna namaatin hojjetamaa jira jedhan.
 
Weeraricha ittisuudhafis Dhaabbanni Qonnaa fi Nyaata Addunyaa Ityoophiyaadhaf deeggarsa Doolaara miiliyoona 4.5 laachuuf waadaa galeera.
",agriculture
53," Inistiitiyuutiin Baayoo Teeknooloojii Ityoophiyaa qoricha dhukkuba koleeraa lukkuu ittisuuf gargaaru hojjechuudhan gabaa Afrikaatif dhiyeesse.

Ministirri Ministeera Innooveeshinii fi Teeknooloojii Dooktar Injiinar Abrahaam Balaay hojii inistiitiyuutichaa daawwataniiru.

Inistiitiyuutichi talaallii ittisa koleeraa lukkuu hojjechuudhan gabaadhaf dhiyeessuusaa ni deeggarra jedhan ministirichi.

Qorannichis fangasii lukkuu ittisuuf kan gargaaru tahuu isaatin abdii kan namatti horudha jedhan.

Maashinni cuunfaa xinqishaa namoota dhuunfaaf carraa hojii uumuu dandeessisu dhiyeenyatti hojiirra kan oolu tahuu daayreektarri inistiitiyuutichaa Dooktar Kaasaahuun Tasfaayeen himaniiru.

Dawaan bookee busaa arihu, meeshaan bishaan lagatu, haftee shankooraarraa cileen faalama naannoo hin qaqqabsiisne, hojiin aflaa tooksiinii ittisuu buhaa galmeessisaa jiru.

Haftee bunaa raammodhaan nyaachisuudhan gara xaahoo uumamaatti geeddaruun hojjetamaa jiraachuun ibsameera.

Dooktar Abrahaam Balaay damicharratti damee dhuunfaa hirmaachisuudhan akka hojjetamu dhaamaniiru.
",agriculture
54," Qonna Arfaasaa fi Gannaatif xaahoo kuntaalli miiliyoonni 15 qonnaan bulaadhaf raabsamuufi.
 
Ministir deettaan Ministeera Qonnaa FDRI obbo Saanii Raddiin ibsa Faanaa Broodkaastiing Koorporeetif laataniin akka beeksisanitti, xaahoo bitamee gara biyyaa galfamu kuntaala miiliyoona 14.5 keessaa kuntaalli miiliyoonni 3.1 gara biyyaa galfamee, kuusaa jiddugaleessaa galeera.
 
Xaahoo kuntaalli miiliyoonni 4.8 ammoo buufata gaheera jedhan ministir deettichi.
 
Bittaa xaahotiifis baajanni Birrii biiliyoonni 29.2 ramadameera.
 
Kuntaalli kumni dhibbi 5 ammoo oomisha bara darbeerraa hafuudhan barana hojiirra kan ooludha jedhan obbo Saaniin.
 
Xaahoon qonnaan bulaaf ni laatama jedhames amma Waxabajjii 30tti biyya galee kan xumuramu tahuu eeraniiru.
 
Qonnaan bulaan sanyii baasudhaan baatii tokkoon dura qonnaan bulaaf ni raabsama.
 
Oduu birootin godinaalee Oromiyaa qonna Arfaasaaf mijatoo tahan 10 keessatti lafa heektaara kuma dhibbi 9 misoomuuf hojiin jalqabameera jedhaniiru Biiroo Qonnaa Oromiyaatti daayreektarri ekisteeshinii qonnaa obbo Lammaa Boggaalaan.
 
Godina Gujii, Baalee, Harargee Bahaa fi Lixaa, Boorana, Arsii fi Arsii Lixaa, Shawaa Lixaa fi kanneen biroorraa qonna Arfaasaarraa callaa kuntaala miiliyoona 16 argachuuf tumsi godhamaa jiras jedhaniiru.
 
 
 
 
 
Zuufaan Kaasaahuunii fi Gammachuu Beekumaatu gabaase.
",agriculture
55," Ameerikaan baha Afrikaatti weerara awwaannisaa ittisuuf deeggarsa Doolaara miiliyoona 10 laatte.
 
Deeggarsichi karaa Eejansii Misoomaa Idil Addunyaa Ameerikaatin(USAID) hojiirra kan ooludha.
 
Maallaqni laatame Ityoophiyaa, Keeniyaa fi Soomaaliyaatti weerara awwaannisaa ittisuuf hojii hojjetamu deeggaruuf kan ooludha.
 
Maallaqni amma laatame mootummaan Ameerikaa deeggarsa namoomaa weerara awwaannisaa ittisuuf laate Doolaara miiliyoona 19 gaheera.
 
Waggoottan shanan darbanitti Ameerikaan hojiilee misoomaa fi deeggarsa namoomaa Ityoophiyaatif Doolaara biiliyoona 4 laattetti.
",agriculture
56,"Aanaa Shaashamannee ganda Daalattii Calalaqaatti balaa ibiddaa qaqqabeen biqiltuuwwan duula ""ashaaraa magariisaatiin"" Adoolesa 22, 2011 dhaabaman gosti mukkeen garaa garaa kuma 200 ol tahan gubachuu Waajjirri Qonnaa fi Qabeenya Uumamaa aanichaa beeksise.
 
Balaa ibiddaa qaama hin beekamneen uumame kana, qorachuuf qaamolee nageenyaa wajjin hojjetamaa jira jedhameera.
 
Itti aanaan Waajjira Qonnaa fi Qabeenya Uumamaa aanichaa obbo Dastaa Utaan gochaa qaamota aantummaa ummataa hin qabneen raawwatame kana ummanni balaaleffachuu qaba jedhaniiru.
 
Hojii kunuunsa qabeenya uumamaa jalqabame milkeessuuf, biqiltuuwwan dhaabaman eeguu fi kunuunsuu akka qabanis yaadachiisaniiru.
 
Aanichatti duula ""ashaaraa magariisatiin"" biqiltuuwwan miliyoona 1 dhaabamanii carraa guddachuu %95 argatan kan kunuunfamaa jiran tahuu odeefanneera.
 
Geetaachaw Muullataatu gabaase.
",agriculture
57," Itti aanaan Kaantibaa magaalaa Finfinnee Injiinar Taakkalaa Uumaan haala qophii biqiltuu ganna dhufu dhaabbatuu daawwatan.
 
Magaalichatti Ganna dhufu biqiltuu miiliyoona 10 dhaabuuf biqiltuun buufataalee 9 keessatti qophaahaa jiraachuu ibsameera.
 
Biqiltuun yeroo ammaa qophaahaa jiru kun miiliyoona 4 ol tahuu ibsameera.
 
Biqiltuu miiliyoona 6 ammoo dhaabbileewwantu qopheessa jedhame.
 
Injiinar Taakkalaan buufataalee kanneenitti argamuun haala qophii isaa daawwataniiru.
 
 
Kan bara darbee caalaa bara kana iddoowwan filatamanitti biqiltuu dhaabuuf qophiin taasifamaa jiru gaarii tahuu Injiinar Taakkalaan ibsaniiru.
 
Bulchiinsi magaalichaa iddoowwan biqiltuun dhaabbatu adda baasaa jiraachuus ibsaniiru.
 
Ganna darbe magaalichaatti biqiltuu miiliyoonni 3 dhaabbachuu isaa ragaan Waajjira Kaantibaa magaalaa Finfinneerraa argame ni muulhisa.",agriculture
58,"Eejansiin Traanisfoormeeshinii Qonna Ityoophiyaa meekaanaayzeeshinii qonna Ityoophiyaa jabeessuuf waliigaltee Birrii miiliyoona 91 mallatteesse.
 
Waliigaltichi waldaalee hojii gamtaa fi dhaabbilee tajaajila meekaanaayzeeshiniirratti hojjetan 10 waliini kan mallatteeffame.
 
Dhaabbileen waliigaltichaan hammataman kurnan; tokkoon tokkoon isaanii Birrii miiliyoona 9.1 isaan qaqqaba.
 
Maallaqichi oomisha qonnaa guddisuu, leenjii maashinarii, suphaa fi ijaarsa dandeettiif oola.
",agriculture
59," Itti aanaan kaantiibaa magaalaa Finfinnee Injiinar Taakkalaa Uumaan hojiilee misooma qonnaa magaalaa Finfinnee daawwatan.

Bulchiinsi magaalichaa misooma qonna magaalaa bifa haaraan gurmeessuun jiraattotaaf carraa hojii dabalataa uumuurratti argama jedhame.

Magaalichatti qonna magaalaa kanneen akka oomisha kuduraa, horsiisa kanniisaa fi looniirratti dargaggoonnii fi haadholiin kumni 2 ol fayyadamoo tahaa jiraachuun himameera.

Qaamoleen misooma qonna magaalaarratti bobbahanii argaman kunneen ofirra darbanii oomisha isaanii gabaaf dhiyeessaa jiru jedhame.

Bulchinsi magaalichaa namoota qonna magaalaarratti bobahanii hojjechaa jiran jajjabeessuu cinaatti dargaggoonni biroo gurmaahanii damicharraa galii akka argataniif deeggarsa barbaachisu hunda kan taasisu tahuu Injiinar Taakkalaan waayita kana dubbataniiru.

Rakkoolee damichaan jiran furuun qonna magaalaa bifa ammayyaatin gurmeessuun galma misooma magariisummaa qabame milkeessuuf hojjetamaa jiraachuu himuu isaanii ragaan Waajjira Kaantiibaa magaalichaarra argame ni muulhisa.",agriculture
60,"Qonnaan bultoota adda duree godina Addaa Oromiyaa Naannawaa Finfinnee Invastimantiitti ceesisuuf buhuura danbii Invastimantii irra beebiin baheen hojjetamaa Jira jedhame.
 
Danbii lakkoofsa 208/2012 bulchiinsi Investimantii mootummaa naannoo Oromiyaa irra deebiiin baase buhura godhachuun qonnaan bultoota adda duree aanaalee godinichaa irraa walitti dhufaniif leenjiin hubannoo cimsuu kennameera.
 
Itti gaafatamtuun Waajjira Invastimantii godinichaa aadde Masarat Abbabaa kana dura carraan qotee bulaa invastimantii keessatti hirmaachisuu laafaa tahuu eeruun, ammaan booda buhura danbichaatiin ni hojjetama jedhan.
 
lafuma isaanii akka misoomsaniif walitti hidhamiinsi baankiilee waliin akka uummamu taasisuuf hojjetamaa jiraachuu himaniiru.
Bulchaan godina Addaa Naannawaa Finfinnee obbo Girmaa Hayiluus gama isaaniitiin, qonnaan bulaa qahee isaarratti Invastara taasisuuf hojii hojjetamaa jiru Cimssuf qaamooleen sadarkaan jiran tumsa barbaachisu gochuu akka qaban gaafataniiru.
 
Qonnaan bultoonnis onnachuun hojii qabatamaa keessa galuu qabu jedhan.
 
Qonnaan bultoonni leenjicharratti hirmaatanis hanqinaaleen kana dura ture hojjetanii jijjiirramuuf gufuu guddaa kan ture tahuu ibsaniiru.
 
Akka waajjirri dhimoota Koominikeeshinii mootummaa godinichaa beeksiseetti qonnaan bultoonni kunneen carraa argameetti sirnaan fayyadamuuf qophii tahuu isaanii himaniiru.",agriculture
61,"Lafti heektaarri 200 godina Shawaa Kibba Lixaa, aanaa Sadan Sooddootti jallisii boneetin misoomaa jira.

Naannoo Oromiyaatti bara kana lafti hektaarri kumni 3 fi 300 qamadii jallisii boneetin misoomaa jira.

Hogganaan Biiroo Qonnaa fi Qabeenya Uummamaa Naannoo Oromiyaa obbo Dhaabaa Dabaleen, Inistiityuutii Qorannoo Qonnaa Federaalaa fi Naannoo Oromiyaa waliin qindoominaan hojjetamaa jira jedhaniiru.

Godina Shawaa Kibba Lixaa aanaa Sadan Sooddoo ganda Tolee Wosarbootti qamadiin jallisii boneetin misoomaa jiru daawwatameera.

Aanichatti lafti hektaarri 200 misoomeera.

Godinichatti lafa hektaara 600 misoomsuuf karoorfamee, lafti hektaarri 530 kan misoome yoo tahu, callaa kuntaalli kumni 27 ni eegama jedhameera.

Hoji eegalame babalhisuuf xiyyeeffannoon kan hojjetamu tahuu obbo Dhaabaan daawwicharratti ibsaniiru.

Giddugaleessan hektaara tokkorraa callaa kuntaala 40 oomishuuf hojjetamaa jiraachuu daayreektarri olaanaa Inistiityuutii Qorannoo Qonna Oromiyaa Dooktar Faatoo Ismoon himuu biirichi beeksiseera.",agriculture
62,"Caffeen Oromiyaa wixinee labsii misooma albuudaa irratti qooda fudhattoota waliin marii gaggeessaa jira.

Caffeen Oromiyaa labsii misooma albuudaa lakkoofsa 19/1997 bahe irra deebiin fooyyeessuf wixinee labsii bahe irratti qaamoolee mootummaa, ogeeyyii seeraa fi bakka buutota waldaalee albuudaa waliin marii gaggeessaa jira.

Af yaahiin Caffee Oromiyaa aadde Loomii Badhoon wixineen labsii tokko Caffeetti dhiyaatee osoo hin mirkanaahin dura mariiwwanii fi yaadoota wixinicha gabbisan gaggeessuun murteessaa tahuu eeraniiru.

Wixineen labsii misooma albuudaa fooyyahee bahe kun Abbaa Taayitaa Albuuda Oromiyaatti daayreektara eeyyamaa fi bulchiinsa albuudaa obbo Zawduu Taaddasaatin dhiyaachuun mariin irratti gaggeeffamaa jiraachuu isaa ragaan fuula Caffee Oromiyaa irraa argame ni agarsiisa.",agriculture
63,"Hoomaa awwaannisaa mudate ittisuuf xiyyaaraan keemikaalli biiffamaa jira.

Hoomaan awwaannisaa naannoolee biyyatti garagaraa keessatti kan mudate yoo tahu, tibbana ammoo naannoo magaalaa Adaamaa fi godina Halaabaatti mudatee jira.

Guyyaa harhaa gandoota baadiyyaa naannoo magaalaa Adaamaatti hoomaan awwaannisaa mulhchuun himameera.

Hoomicha ittisuuf mala aadaa fi hirmaannaa ummataan hojjetamaa jira.

Bakka humni namaa hin qaqqabnetti ammoo keemikaalli xiyyaaraan biifamaa jiraachuu ragaan Biiroo Dhimmoota Koominikeeshinii Mootummaa Naannoo Kibbaa fi bulchiinsa magaalaa Adaamaa irraa argame ni agarsiisa.

Hoomaan awwaannisaa kun yeroo ammaa godinaalee Oromiyaa garagaraa fi godinoota naannoo ummattoota Kibbaa 6 keessatti mulhateera.",agriculture
64,"Dhaabbanni gargaarsaa Ameerikaa(USAID) weerara Awwaannisaa ittisuuf kan oolu Doolaara Ameerikaa kuma dhibba 8 Ityoophiyaaf deeggarsa taasise.
Waltajjiin marii haala yeroo weerara Awwaannisaa Gaanfa Afrikaa mudate irratti qopheessummaa Dhaabbata Nyaataa fi Qonna Addunyaa gaggeeffameera.
 
Haala yeroo weerara Awwannisa gammoojjii Gaanfa Afrikaa ilaalchisee Ambaasaaddaroonni biyyoota garagaraa, bakka buutoonni Fandii Misooma Qonnaa Addunyaa fi bakka buutoonni Sagantaa Nyaata Addunyyaa marii gaggeessaniiru.
 
Ityoophiyaa, Keenyinaa fi Soomaaliyaatti weerara Awwaannisa gammoojjii lafa hektaara kuma dhibba 4 fi kuma 85 irraa hatattamaan ittisuuf karoorri qophaahee hojjetamaa jiraachuu marichaan ibsameera.
 
Miidhaa awwaanisni kun qaqqabsiisaa jiru hambisuuf dhaabbanni gargarsaa Ameerikaa Ityoophiyaaf deeggarsa kan taasisuu tahuu ibsameera.
 
Roomitti dursituun Miisiiyoonii FDRI Ambaasaaddir Zanabach Taaddasaa qaamoolee deeggarsa kana taasisan galateeffachuun, miidhaa Awwaannisa gammoojii kun qaqqabsiisaa jiru ibsaniiru.
 
Miidhaa qaqqabsiisaa jiru hambsisuuf deeggarsi Loojastiiksii, ijaarsa dandeettii, qorichaa, teeknikaa fi meeshaalee biroo godhamuu akka qabu waamicha dhiyeessaniiru.
Dhaabbanni Mootummoota Gamtoomanii weerara Awwaannisa gammoojii Afrikaa mudate ittisuuf Doolaarri miiliyoonni 76 akka barbaachisu ifoomsuun isaa kan yaadatamuudha.",agriculture
65,"Naannoon oromiyaa qonnaan bultoota fi horsiisee bultoota adda duree kuma 5 misooma invastimantii, daldalaa fi tajaajilarratti bobbaasuuf qophii xumuruu beeksise.

Naannoo Oromiyaatti Qindeessaan Kilaastara Baadiyyaa Dooktar Girmaa Amantee turtii Faanaa Broodkaastiing koorporeet waliin taasisaniin mootummaan naannichaa deggarsaa fi hordofii qonnaan bultootaa fi horsiisee bultoota taasisuu cinaatti dargaggoota kuma 50 oliif hojiin ni uumama jedhaniiru.

Dooktar Girmaan akka biyyatti qonnaan bultootaa fi horsiisee bultootaa adda duree tahan adda baasuun badhaasaa gara garaa laachuun jajjabeessun erga eegalee waggaa tokko darbeera.

Kanumarraa kahuun qonnaan bultoota fi horsiisee bultoota adda duree kuma 5 adda baasuun beekkamtii fi badhaasa laachufi jedhan.

Dabalataniis dargaggoota hojii dhabaa kuma 50 hojiitti galchufi qophiin xumuramuu dubbataniiru.

Akka naannoo oromiyaatti qonnaan bultoonnii fi horsiisee bultoonni buhaa gaarii galmeessa jedhamanii adda bahan miiliyoona tokko akka gahan ragaan Biiroo Kilaastara Baadiyyaa Naannichaarra arganne ni muldhisa.",agriculture
66," Ityoophiyaan weerara awwaannisaa siha 2ffaa tohachuu yoo hin dandahin oomisha idilee fi jallisiirratti miidhaa qaqqabsiisuu mala jedhame.
 
Ministeera Qonnaa FDRItti daayreektarri eegumsa biqilootaa Zabdiyoos Sallaattoon Faanaa Broodkaastiing Koorporeet waliin turtii taasisaniin akka beeksisanitti, weeraricha ittisuu fi tohachuuf hirmaannaa hawaasaa dabalatee mala aadaa fi helikooftaraan hojjetamaa jira.
 
Yaatahuutii akka barbaadamutti ariitiin tohachuu dandeessisaa hin jiru jedhaniiru.
 
Naannon Oromiyaa fi Kibaas weeraricha ittisuun xiyyeeffannaa akka barbaadu ibsaniiru.
 
Awwaannisni kun guyyaatti amma kiilo meetira 150 imaluu dandaha.
 
Walhormaata isaatin Saawdii Arabiyaa, Yaman, Joordaan, Oomaan, Iiraan, Hind, Paakistaan, Ityoophiyaa, Eertiraa fi biyyoota kaaba Afrikaa qaqqaba.
 
Dhuma bara Faranjootaa 2018 eegalee baatiiwwan torban darbanitti Ityoophiyaa, Yaman, Soomaaliyaatti miidhaa qaqqabsiisaa tureera.
 
Weerarri awwaannisaa kun Ityoophiyaatti marsaa lamaan Waxabajjiidhaa amma Onkololeessa dhumaatti naannoo Afaar, kaaba baha Amaaraa, kibba Tigraay, baha Soomaalee fi Oromiyaatti bahaa fi dhiha Harargeedhaa amma Dirree Dawaatti waliingaheera.
 
Naannoo Oromiyaatti gammoojjii Baale, Booranaa fi Gujiitti, Kibbattis balhinaan muulhateera.
 
Yeroo ammaatis Soomaaliyaadhaa Soomaalii Laanditti balhinaan weerarichi ittifufeera.
 
Naannoo Oromiyaatti Shawaa Bahaa, Kibba Lixa Shawaa, Shawaa Lixaa, Arsii fi Mojoottis babalhachuun oomisharratti miidhaa qaqqabsiisaa jira jedhan Biiroo Qonnaa Oromiyaatti daayreektarri eegumsa biqilootaa Dajanee Hirphoon.
 
Naannoo Kibbaatti guyyiitii 20 keessatti kahumsa isaa Burjii, Ammaarroo fi Yaaha Balloo taasisuudhan, godinaalee 7tti miidhaa qaqqabsiisera; weeraricha ittisuunis itti fufeera.
 
Biifaan keemikaalaa helikooftaraan raawwatamu bakka namoonni heddummaatanii jiraatanitti tahuu waan hin dandeenyef, hawaasni awwaannisicha arihuurra ajjeesuun hirhisuun ni filatama jedhaniiru.
 
Dhaabbileen idil addunyaas weeraricha ittisuurratti tumsuuf fuula isaanii garana garagarchaa jiraachuu Ministeera Qonnaa FDRItti daayreektarri eegumsa biqilootaa Zabdiyoos Sallaattoon himaniiru.
 
Kanaafis Dhaabbanni Deeggarsaa Ameerikaa(USAID) Doolaara kuma 800 gumaachuuf waadaa galeera.
 
Afawarq Alamuutu gabaase.
",agriculture
67,"Qonnaan bultoonni Aanaa Adahaa Qamadii jallisiin misoomsaa jiran, isa duraan waggaatti siha tokko misoomsinu, deeggarsa mootummaan siha lama oomishuu eegalle jedhan.

Pirojektoota sagantaa hulaa misoomaan hojiin isaanii eegalee harkifatan xumuruun hojii misooma jallisii kana akka deeggaraniif xiyyeeffannaan hojjetamaa jira kan jedhan ammoo, Sadarkaa Pireezidaantii Itti Aanaatti Qindeessaan Kilaastara Misoomaa Dr. Girmaa Amanteeti.",agriculture
68,"Faalamni biyyoo waan ishee yaaddesseef Chaayinaan, amajjii darbe seera baste qabatamaan hojiira oolchuu jalqabu ishees beeksifte.

Biyyattiin  eegumsaa fi kunuunsa biyyoo irratti erga seeraa baastee as, kaampaanoonni 10,000 akka ittiin hogganaman taheera.

Intarpiraayizoota faalama dhaqqabsisaa turan  1,300 cufushee Chaayinaan kan beeksifte.

Ministeerri eegumsaa fi kunuunsa naannoo biyyatti , faalama naannoo hambisuun, omisha guddisee wabii midhaan nyaataa biyyatti  kan  mirkaneessu tahuu beeksise.

Akka lakkoofsa Awurooppaa bara 2020htti biyyoof kunuunsa godhanii itti fayyadamuu harka 90hn gahuuf akka hojjatamu himame.",agriculture
69,"Qulqullinni dammaa kan waldarbu yeroo muramuufi isaan booda tahuun himame .

Qulqullinni dammaa gaagura kamiyyuu keessatti walqixa.

Qulqullinni dammaa kan waldarbu yeroo muramufi erga muramee booda meeshaa itti kuufamu keessatti.

Daldalaanis faayidaa hinmalle argachuuf jecha dammatti wantoota adda addaa makuun qulqullinni dammaa akka hirhatu taasisaa jira.

Akka biyyaatti laaboraatoriin qulqullina dammaa mirkaneessu hanqina waan qabuuf gara fuulduraatti hanqina laaboraatoorii kana furuun dhimma xiyyeeffannaa guddaa barbaadu tahuu Ittigaafatamaan Giddugala Qorannoo Kanniisa Hoolataa Dr. Zawuduu Araarsoo dubbataniiru.

Dr. Zawuduun akka jedhanitti, giddugalichi teeknooloojiiwwan damma gaagura aadaafi ammayyaa keessaa bahe ittiin qulqulleessan kalaquun qonnaan bulaa bira akka gahan taasisaa jira.

Teeknooloojiin kun qonnaan bulaan damma nyaataafi gabaaf oolu qulqullinaan akka walitti qabu taasisuudhaan damma gatii fooyyahaatti akka gurguratu taasisaa jira.

Qulqullina dammaa omisha boodaa fooyyessuudhaafis yaaliiwwan adda addaa taasifamaniiru.

Oomishni dammaa baayhina biqilootaafi yeroo isaan itti daraaran irratti hundaaha kan jedhan Doktar Zawuduun, haaluma kanaan Itiyoophiyaatti waggaatti yeroo tokkoo hanga sadiitti damma omishuun ni dandahama jedhaniiru.
DhPI irraa odeefanne.",agriculture
70,"Uummata Itiyoophiyaa  harki 67 hanqina nyaata madaalawaaf saaxilamaadha.
Waltajjii Qonna sirna nyaataa buhuureffate jedhuun Ministeerri Qonna Magaalaa Bishooftuutti qopheesse irratti qorannoon hanqina nyaata madaalawaa dhabuun dhufu dhiyaateera.
Daahimmaan biyyatti  harki 37 sababa kanaaf Qancarumaaf saaxilamoodha jedha qorannoon dhiyaate.
Haadholiin Ulfaa harki 16 ‘s sababa nyaata madaalawaa kana dhabaniif hirhina dhiigaaf saaxilamuun dahumsa irratti lubbuun isaanii akka darbu qorannoon dhiyaate ibseera.

Falli rakkoo kana oomishaaf Oomishtummaa dabaluu, galii Qonnarra argamu dabaluu fi Dubartoota gahoomsuun fala jedha Qorannoon dhiyaate.
Ministirri Qonnaa Obbo Umar Huseen hawaasni nyaate buluura darbee Sirna Nyaataa Madaalawaa tahe akka argatuuf gaheen seektarri Qonnaa gumaachu daran guddadhaa jedhan.

Kanaan dura akkamiin Oomisha daballaadha malee, hawaasni nyaata madaalawaa akka argatuufis hojjetamaa hin turre jedhan. Bara darbeerraa eegalee eegalee garuu Imaammata kana deeggaru qopheessuun hojjetamaa jira jedhan.

Daahimman akka biyyatti sababa hanqina Nyaatan Qancaran miiliyoona shaniif Kuma dhibba Shan keessaa Miiliyoonni Lamaafi kumni Saddeettamni Naannoo Oromiyaa keessa jiru. Zinnaash Guddisaatu gabaase.",agriculture
71,"Ministirri Muummee Dr. Abiyyi Ahimad qonna magaalaa daawwatan.
Ministirri Muummee Dr. Abiyyi Ahimad ministira Innooveeshinii fi Teeknooloojii Dooktar Injiinar Geetaahuun Makuriyaa waliin tahuun giddu-gala qonna magaalaa gamoowwan irraa daawwatan.

Qonna akkasii guddisuun bakka xiqqoorratti oomisha hedduu oomishuun jiraattoota magaalaaf dhiheessun akka dandahamu muuxannoo guddaa akka tahe Dr.Abiyyi kan himan.

Dr.Abiyyi Ahimad fuula ‘facebookh isaanii irratti akka barreessanitti, magaalonni qonna magaalaaf humna olaanaa kan qaban tahuu ibsuun, soorata magaalaaf kan oolan kuduraa fi mudraa oomishuun faayidaarra oolchuu akka qabanis dhaaman.",agriculture
72,"Baankiin daldala Itiyoophiyaa rakkoo qonnaan bultootaa furuufi jedhame.
Jiruuf jireenya qonnaan bultootaa fooyyessuf, Baankiin daldala Itiyoophiyaa, dhaabbanni oomisha gabaa Itiyoophiyaa fi waldaaleen hojii gamtaa waliin hojjechuuf.

Qonnaan bultoonni yoo midhaan gahu rakkoo hawaas-diinagdee isaanii furachuuf jecha waan oomishan gatii rakasaan gurguratu.

Kun immoo gatii dhamaatii isaanii akka hin arganneef sababa jedhame.

Kanamalees man-kusaa dhabuun omisha isaanii tursiifachuu dadhabuunis rakkoo ijoodha.

Kanaaf Baankiin daldala Itiyoophiyaa rakkoo kana furuuf wal-daalee waliin waliigaltee kan mallatteesse.

Baankiin daldala Itiyoophiyaa qonnaan bulaan hanga gatiin oomisha isaa dabaluufitti, baankii daldala irraa liqeefatee itti fayyadamuu akka dandahuuf haala mijawaa uumuu isaa baankiin daldala Itiyoophiyaa kan beeksise.",agriculture
73,"Koreen Tohannaa Awwaannisa Gammoojjii Idil addunyaa ,walgahii isaa 41ffaa , bakka biyyoonni weerara awwaannisaatiif saaxilamuu dandahanii fi qaamolee tumsitootaa argamanitti Magaalaa Finfinneetti guyyota 4f gaggeessaa ture xumureera.

Walgahichis haala weerarrii awwaansisaa irra jiruu fi of eeggannoo fuula duraaf taasifamuu malu irratti xiyyeeffatee tahuu Dhaabbata Nyaataa addunyaatti ,Qindeessaan Tohannaa Weerara Awwaannisaa ,Raammoowwan Daanga maleeyyii fi Dhibeewwan Biqiltuu Shookii Aldoobaay ibsaniiru.
Weerarri awwaannisaa miidhaan dhaqqabsiisu olaanaa waan taheef biyyoota weerarichaaf saaxilamoo tahan fi iddoo wal hormaata awwaannisaatiif mijatoo tahan irratti qindoominaan hojjechuutu barbaachisaa jedhaniiru.

Itiyoophiyaatti weerara awwaannisaa kanaan dura lafa heektaara kuma 42 irratti uumamee tohachuuf hojii hojjetameen %85 tohachuun akka dandahame Ministeera Qonnaatti Daarikteerri Daarikteerootii Eegumsa Biqiltuu obbo Zabdiyoos Sallaatoo ibsaniiru.

Fuula duraafiis weerarichi akka hin babalhanneef qophiin barbaachisu taasifamaa akka jirus obbo Zabdiyoos himaniiru.weerara awwaanissa tohachuuf hojii hojjetamaa jiru milkeessuufiis ummanni bakka mallattoon awwaannisaa mulhateetti dafanii qaama ilaallatutti gabaasuun fi osoo hin babalhatiin tochuu irratti gahee isaanii bahuu akka qabaniis dhaamaniiru.

Koreen Tohannaa Awwaannisa Gammoojjii Idil addunyaa Itiyoophiyaa dabalatee biyyoota miseensa tahan 64 kan qabu yootahu, dhaabbilee tumsitootaa idil addunyaa gara garaa waliin tahuun waggaa lama lamaan walgahuun kan marihatu tahuu eerameera. .Girmaa Hundeetu gabaase.",agriculture
74,"Ejensiin Anniisaa Atoomikii Idil-addunyaafii dhaabbanni Nyaataafi Qonna Addunyaa(FAO)hn  hojii oomisha qonnaa Itiyoophiyaa deeggaruuf hojjechaa jiru.
Hojiin dhaabbileen kun hojjetan guddina Oomisha Xaafii Itiyoophiyaa irratti kan xiyeeffate jedhameera.

Qorannoon amma gaggeeffamaa jiru kun Sanyii Xaafii fooyyahaa qorachuufi haala qilleensaa kam keessattuu mijataa taheefi yeroo gabaabaa keessatti gahuu dandahu irratti hojjechuudha jedhameera.

Itiyoophiyaa keessatti jireenyi lammiilee miliyoona 60 olii oomisha Xaafii irratti kan buhuureffame kan jedhe gabaasni Zyinuwaa

Biyyoota addunyaa irrattis beekamtii argachaa dhufuu isaa beeksiseera.",agriculture
75,"
Godina Shawaa Kaabaa Aanaalee Qimbibiitii fi Abbichuuf Nyahaatti dubartonnii deeggarsa argatanitti gargaaramuun horsiisa looniirratti  hirmaatan buha qabeessa tahuunsaanii himame.

Itti gaafatamtuun Waajira Dhimma Dubartotaa, dargaggootaa fi Daahimmanii godinichaa adde Mazgabee Abbabe  akka jedhanitti dubartoonni loon horsiisuu fi gabbisuurratti bobbahan buhaa gaarii argachaa jiru.

Aadde Magartuu Taaddasaa jiraattuu aanaa Qimbibiit Magaalaa Shanoo yoo tahan, isaanis yaada OBNf kennaniin saawwan aannanii horsisaa jiran irra guyaattii hanga liitira 80 gabaaf dhihessaa jiru.
Galii argataniinis jireenya ofii foyyeffachaa jiraachuu himaniiru.
Dubartonnii Aanaa Abbichuu fi Nyahaas hojiilee horsiisaa fi gabbisa loonii akkasumas hoolota furdisuun jireenya maatiisaanii foyyeessuun cinaatti dinagdeen of guddisuusaanii himaniiru.

Godinichatti dubartoonni carraawwan hojii jiran hunda irratti waldaa fi dhuunfaan hojiilee garagaraa irratti hirmaatanii akka hojjataniif deeggarsi barbaachisu taasifamaa jiraachuu itti gaafatamtuun Waajira Dhimma Dubartotaa, dargaggootaa fi Daahimmanii godinichaa adde Mazgabee Abbabee himaniiru.

Fayyadmumma adinagdee dubartotaa caalmaatti mirkaneessufis qaamolee dhimmichi ilaallatu waliin qindominaan hojjatamaa jiras jedhaniru. Amahaa Geetaachewutu gabaase.",agriculture
76,"Dooktar Abiy Toonii Bilaar waliin tahuuni oyiruu kilaastara oomisha qamadii godina Baalee aanaa Gindhiir ganda Araddoo Qabsoo daawwatan.
Daawwannaa kanarratti Ministira Muummee Itti Aanaa  obbo Dammaqaa Makonniin fi Pireezdaantin Naannoo Oromiyaa obbo Lammaa Magarsaa aragamaniiru.

Gandichatti qonnaan bultootni lafa heektaara kuma 2 fi 350 irratti kilaastara 133 qamadii Duuram oomishaa jiru.",agriculture
77," Inistitiyuutiin Eegumsa Fayyaa Beelladaa Itiyoophiyaa waggaa 52 dura hundaahe.

Oomishni kun osoo gabaaf hin dhiyaatin dura qulqullinni isaa dhaabbata 'AU PANVAC' jedhamuun mirkanaa'a.


Qabeenya beelladaa Itiyoophiyaan qabdutti sirnaan fayyadamuuf fayyaa beelladaa eeguun murteessadha jedhame.

Inistitiyuutiin Eegumsa Fayyaa Beelladaa Itiyoophiyaa waggaa 52 dura hundaahe. Inistitiyuutiin kun dhibeewwan abbaa gorbaa, abbaa sangaa, dhibee Sombaa horii fi gororsaaf ittisuuf gosoota talaallii beelladaa 22 oomisha.

Oomisha isaa kanas konkolaataa sadii qabuun maamiltoota isaa naannolee Itiyoophiyaa biraan gaha jedhan Inistitiyuutichatti Abbaan adeemsa hojii dhimmoota kominikeeshinii Obbo Awwal Abduljabbaar.

Maamiltoonni biroos Qaamaan Inistitiyuutichatti argaImage may contain: 1 person, smiling, standing, tree and outdoormuun talaallii Oomishame kana fudhatu.

Inistitiyuutiin kun biyyoota Afrikaa 26 oliif oomisha isaa dhiyeessa jedhan Obbo Awwal. Dhibeen Beelladaa kunhlist Ah fi ‘list Bh jedhamu. ‘list Ah dhibeewwan daangaa cehan kan bifa weeraraan kaahan yoo tahu, Ministeera Qonnaatu baajata ramadee talaallii dhiyeessa. ‘list Bhn ammoo dhibeewwan biyya keessatti baratamaan kaahaniidha. Dhibeewwan kanneenif ammoo maamiltootatu idileen fudhata jedhame.

Oomishni kun osoo gabaaf hin dhiyaatin dura qulqullinni isaa dhaabbata ‘AU PANVACh jedhamuun mirkanaaha. Inistitiyuutiin kun talaalliin dabalatas qoricha beelladaa oomishuufis warshaa hundeessee jira.

Hojiin warshaa Image may contain: one or more people, people sitting, table, office and indoorkanaas kaampanii biyya Hindii ‘FAB TAKEh jedhamuun bara 2009 kan jalqabe yoo tahu, yeroo ammaa kanas hojiin isaa xumuramuun bara 2012 dhufu keessa hojii jalqaba jedhame.

Inistitiyuutiin kun raawwii hojii isaa bara 2011 qoratee karoora bara 2012 irrattis Waajjira Muummee Inistitiyuutichaa Magaalaa Bishooftutti argamutti qooda fudhattoota waliin marihate.

Wayituma kana hojiin Inistitiyuutichi hojjechaa jiru jajjabeessaa tahus, meeshaaleen talaalli kana oomishuuf oolan biyya alaatii waan galaniif sharafa alaan walqabatee hanga barbaadame raawwachuun hin dandaahamne ture jedhame.

Laboraatooriin talaallii oomishu kun humna ifaa waan barbaaduuf rakkoon ifaas oomisha isaarratti dhiibbaa uumeras jedhame. Talaalliin osoo hin kennamin duras qabiinsa isaaf of eeggannoo gochuun akka barbaachisus himameera.

Hanqina dhiyeessii talaalliin walqabatee jiru furuufis akka hojjetamu himameera jechuun Rippoorterri keenya Akaaluu Baqqalaa Gabaaseera.
",agriculture
78,"Godinaalee Gujii,Gujii lixaa fi Booranatti lafa hektaara kuma 300 ol irratti biqiltuun gosa adda adda dhaabamaa jira.

Qaamoleen hawaasaa Godina Gujii Aanaa Adoolaa Reeddee bakka bosonni uumamaa kanaan dura Seeraan ala namaan cirameefi Abiddaan gubatee ture deebisanii misoomsuuf Biqiltoota adda addaa dhaabaa jiru.

Biqilaa dhaaban Kanas kunuunsuu fi eeguuf qindoominaan kan hojjatan tahuu isaanii dubbataniiru.


Yeroo ammaa kaasee hirmaannaa ummataan biqiltoonni gosa adda adda Kuma 300 ol dhaabamaa jiraachuu bakka buhaan Dhaabbata Bosonaa fi Bineensa Bosonaa Damee Booranaa- Gujii Obbo Daanyee Nugusee dubbataniiru.

Ummaanni Aadaa ittiin bosona kunuunsu cimsuun,namoota fayidaa dhuunfaa isaaniitiif jecha Bosona ciran saaxiluu qaba jechuun kan dhaaman Bulchaa Godina Gujii Obbo Roobaa Turceeti. Jiksaa Takileetu Gabaase.
",agriculture
79,"Finfinnee, Muddee 24, 2012 (FBC) – Agarsiisni, koonfaransii fi baazaariin bunaa idil addunyaa 2ffaan Ityoophiyaatti gaggeeffamuufi.
Buna Itiyoophiyaa gabaa addunyaatti beeksisuuf asxaan qophaa'e ni ifoomas jedhameera.
Daayreektarri olaanaa Abbaa Taayitaa Bunaa fi Shaayii Ityoophiyaa Dooktar Addunyaa Dabalaan akka beeksisanitti qajeelfamni bulchiinsa gurgurtaa bunaa gabaa
alaas ni ifooma jedhaniiru.
Agarsiisicharratti misoomsitoonnii fi daldaltoonni damee gabaa bunaarratti bobba'an 500 ol ni hirmaatun eegama.
Hirmaattonni biyya keessaa kumni 1 ol, dhaabbileen oomisha isaanii agarsiisan 56 ni hirmaatu jedhameet eegama.
Waltajjichi Amajjii 28 amma 30,2012tti Galma Barkumeetti gaggeeffama.",business
80,"Finfinnee, Muddee 24, 2012 (FBC) - Fooramiin invastimantii fi daldalaa Ityoo Kwaataar gaggeeffamuufi.

Fooramichi hariiroo daldalaa biyyoota lameen gidduu jiru gara sadarkaa caalutti akka ceessisu ibsameera.

Kanarra kan darbe muuxannoo wal jijjiirraa biyyoota lameen gidduu jiru ni cimsa jedhame.

Torbee sadi booda kan gaggeeffamu foramichi muuxannoo wal jijjiirraan damee daldalaa garagaraa ni taasifama.

Fooramicharratti damee oomishaa fi qonnaa dabalatee dhaabbiilee fi abbootiin qabeenyaa damee garagaraarratti bobbahan ni hirmaatu jedhame.

Ityoophiyaan baroota darbanitti guddina diinagde galmeessuun ishee eerameera.

Lammiileen Ityoophiyaa kuma 22 ol Kwaatar akka jiraatan ragaan ni muldhisa.",business
81,"Dhaabbiileen mootummaa fi dhuunfa 16 tajaajila elektirooniksii fooddaa tokko hojiirra oolchuuf guyyaa harhaa walii mallatteessaniiru.

Minsiteerri Galiiwwanii, Daldalaa, Qonnaa fi Qabeenya Uummamaa, Saayinsii fi Dhaabbilee Barnootaa Olaanoo, Geejjibaa, Albuudaa fi Iinarjii, Baankiin biyyaaleessa Ityoophiyaa, Komishiniin Gumurikaa, Komishiniin Invastimantii, Ejansii Odeeffannoo fi Nageenyaa Ityoophiyaa dabalatee dhaabbileen mootummaa fi dhuunfaa 16 walii mallatteessaniiru.

Sirna mallatteessuu Hooteela Iskaay Laayitiitti gaggeeffame irratt dubbii kan taasiisan Ministirri Galiiwwanii aadde Adaanach Abeebee, tajaajilli elektirooniksii fooddaa tokko biyyoonni guddatanii fi guddina irra jiran daldalaan dorgomaa akka tahaniif kan fayyadu tahuu ibsaniiru.

Daldala babalhisuu fi tajaajila sihataa taasiisuuf ni gargaara jedhaniiru.

Manneen hojii biyyattii tajaajila salphaa, madaallawaa, sihataa fi ariifataa akka laataniif ni gargaara jedhaniiru.

Proojektiin kun qophii duraa xumuruun gara raawwiitti akka galu kan tahe kutannoo fi qindoomanaan hojjechuuf ejjennoo jiru kan agarsiisuudha jedhan.

Qindoominaa fi tokkummaan yoo hojjetame yeroo itti keessatti buhaa fiduun akka dandahamu kan agarsiiseedha jedhaniiru.

Hojimaata salphaa taasiisuun sirna daldala idilaawaa gochuun galii biyyaaleessa akka guddisu himaniiru.

Baasii qusachuun yeroo tajaajilaa xiqqeessuuf walii galteen harhaa seeraan hojiirra yoo oole buhaa olaanaa ni qabaata jedhan.

Hojimaatichi malaanmaltummaa hirhisuun itti quufinsi maamiltootaa akka dabalu fi daldala idila addunyaa kan jajjabeessu tahuu ragaan Ministeera Galiiwwanii argame ni mulhisa.",business
82,"Gatiin bobahaa qinxaaboo haaluma duraan itti fufa

Finfinnee, Muddee 24, 2012 (FBC) - Gatiin qinxaaboo gurgurtaa bobahaa haaluma duraan kan itti fufu tahuu Ministeerri Daldala fi Idaastirii beeksiseera.

Sosochiin diinagdee fi hawaasummaa biyyatti haala tasgabbaahaan itti fufsiisuuf, Muddee 25, 2012 hanga Amajjii 30, 2012tti bobahaa xiyyaaratiin ala gosoonni boba'aa biroo gatii duraatin kan itti fufu ta'uu ministeerichi beeksiseera.

Gatiin bobahaa xiyyaaraa liitiraan baatii Muddee keessa Birrii 28.24 ture Biirri 1.08 hir'isuun Birrii 27.16 gurgurama.

Haala qabatamaa gabaa idil addunyaa ilaalcha keessa galchuudhan sirreeffamni gatii kan taasifamu tahuu ministeerichi beeksiseera.",business
83,"Gabaa alaaf kan dhiyaatan Weet Biluu fi Peeksiliirra taaksiin kaa'amee ture kahuusaa Ministirri Daldalaa fi Industirii beeksise.

Mootummaan damee misooma industirii gogaa guddisuuf tarkaanfiwwan garagaraa fudhachaa jira.

Seektetaroota dhuunfa damicharratti bobbahaniif hojii cehumsa teeknooloojii fi beekumsa, deeggarsa teekiniikaa fi ijaarsa dandeetti, akkasumaas dhiyeessii humna namaa raawwachaa akka jiru deettaan Ministira Daldalaa fi Industirii obbo Takkaa Gabrayesuus ibsaniiru.

Buhaan sharafa alaa damicharraa argamu yeroodhaa gara yerootti dabalaa jirachuu kan himan obbo Takkaan guddinni damichaan galmaahaa jiru sadarka barbaadamerra hin geenye jedhaniiru.

Addunyaarratti sababii fedhiin gogaa gad-buhee fi damicharratti kan muldhatu alergiin daldalaa dadhabuun biyya keessatti qisaasamnii fi kuufamni Weet Biluu fi Peeksil qaqqabeera.

Kana hirhisuuf damee industirii gogaa jajjabeessuu, Weet Biluu fi Peeksilii biyyaa keessa qisaasamarraa oolchuu fi mootummaan galii fi sharafa alaa damicharraa argachuu malu guddisuu fi abbootii qabeenyaa damichaa dandeettii faaynaansii isaanii guddisuun Weet Biluu Peeksilii gogaa hoolaa, rehee fi qotiyyoorra kaa'ame qaraxni alergii guutummaatti kahuu isaa Ministerri Daldalaa fi Industirii beeksiseera.",business
84,"ajaajilli elektiroonikii fooddaa tokkoo Ityoophiyaa ifoome

Finfinnee, Muddee 25, 2012 (FBC) -Tajaajilli elektiroonikii fooddaa tokkoo Ityoophiyaa ifoome.

Sirna baniinsaa irratti dubbii kan taasiisan Ministirri Galiiwwanii adde Adaanach Abeebee, tajaajilli elektirooniksii fooddaa tokkoo adeemsa tajaajila sihataa fi sirna daldalaa dorgomaa taasiisuuf kan gargaaru tahuu ibsaniiru.

Iftoomina galii fi baasii biyyaattii uumuu fi hojimaata malaammaltummaa ittisuuf shoora qaba jedhan.

Tajaajjilli ekektirooniksii fooddaa tokko adeemsaa tajaajilaa kana dura guyyoota 44 fudhataa ture marsaa duraa qofaan gara guyyoota 15 tti gadi buusa jedhan aadde Adaanach.

Sirna eebbaa kana irratti Muummee Ministiraa FDRI Dooktar Abiy Ahimaad dabalatee, Ministiroonni, Ambaasaaddaroonni, itti gaafatamtoonni dhaabbilee garaagaraa fi keessummoonni kabajaa argamaniiru jechuun Alaazaar Taaddalaatu gabaase.",business
85,"Gabaan sharafa alaa gatii gabaatin akka murtaa'u taasifamuun, fooyyessa diinagdee biyya keessaa waliin hojiirra akka ooluf malee ariitiin kan itti galamuu miti jedhe mootummaan.

Dhaabbanni Maallaqaa Addunyaa fooyyessa diinagdee biyya keessaa Ityoophiyaa waggaa sadiif deeggaruuf liqaa 
Doolaara Ameerikaa biiliyoona 2.9 raggaasisuun isaa ni yaadatama.

Dhaabbatichi liqicha yammuu raggaasisus Ityoophiyaan fooyyessa diinagdee biyya keessaa taasistu ni utuba qabxiilee jedheen 5 keessaa tokkodha.

Maallaqichi gabaa sharafa alaa yeroodhaa gara yerootti geeddaramu tasgabbeessuufis ni oolan yaadame.

Gatii guyyaa sharafa alaa amma Ityoophiyaan itti fayyadamtu gabaa biyyoota daldalli alaa waliin gaggeeffamuun walqabsiisee kan tilmaamu 
Baankii Biyyoolessaa Ityoophiyaati.

Fulduratti gatiin sharafa alaa Ityoophiyaan itti fayyadamtu gabaadhan murtaa'a.

Kana jechuun ammoo gatiin sharafa alaa oolmaa gabaatti murtaa'a jechuudha.

Ityoophiyaan gabaa addunyaatif oomisha ergiturra kan alaa galchitutu caala; kun ammoo 
Birriin Doolaara Ameerikaa argachuuf ba'u dabaluun daballii gatii uuma sodaa jedhu uuma.

Gorsaan invastimantii obbo Yaareed Haaylamasqal ibsa Dhaabbanni Maallaqaa Addunyaa laaterratti ""floot"" godha yaada jedhu kaasanii, 
torbeewwan muraasa darban keessa Doolaara tokkorratti daballiin Birrii 2 muul'achuun kanumaafi jedhu.

Haaluma kanaan dabalaa deemnan, gatiin gabaa Doolaaraa baankiin alas dabalaa deema.

Gatiin gabaa Birrii fi Doolaaraa walqabatee dabalaa deemnan qaala'iinsa gatii gabaa dabalaa deemas jedhu.

Haala amma jiruun %20 olo yoo ta'e, gatiin Birrii waa bituu dadhabaa deemuun, gatiin boba'aa qaala'aa deema.

Bara Faranjootaa 2018 Ityoophiyaan oomisha Doolaara biiliyoona 17 alaa galchiteetti.

Daballichi tilmaama oomisha alaa galu kanarrattis kan mudatu ta'uu eeru.

Ministir deettaan Ministeera Maallaqaa FDRI Dooktar Iyyoob Takkaalliny tilmaamni gatii sharafa alaa diinagdee waliigalaa yookin maakroo 
waliin kan ilaalamu malee kophaatti kan ilaalamuu miti jedhu.

Fooyyessa diinagdee biyya keessaa waggoota sadii keessatti Ityoophiyaan gabaa sharafa alaa gatii gabaatin tilmaamamu ni qabaattis jedhan.

Mootummaan Ityoophiyaa bara 2003 %20 oliin, bara 2010 ammoo %15 gatii Birrii akkaataa gabaa biyyoota daldala alaa waliin gaggeessun laaffiseera.

Waliigalaan gabaan sharafa alaa gatii gabaatin akka murtaa'u taasifamuun, fooyyessa diinagdee biyya keessaa waliin hojiirra akka oolufi 
malee ariitiin kan itti galamuu miti jedhameera.

Kaasaayee Waldeetu gabaase.",business
86,"Koorporeeshiniin Huccuu Shaangaay, Paarkii Indaastirii Boolee Lammii IItti bobba'uuf waliigaltee mallatteesse.

Waliigaltee invastimantii liizii kanaan namoota kuma 4f carraan hojii ni uuma jedhameera.

Dhaabbanni paarkichatti bobba'uuf waliigaltee mallatteesse oomisha huccuutin Chaayinaarraa lammaffaadha.

Koorporeeshiniin Huccuu Shaangaay Doolaara Ameerikaa miiliyoona 65 invast godha jedhameera.

Waliigaltichas daareektarri Korporeeshinii Paarkii Industirii Ityoophiyaa Lalisee Namee fi hogganaan dhaabbatichaa mallatteessaniiru.",business
87," Agarsiisnii(egzibiishinii) fi baazaariin intarpiraayzoota baadiyyaa biyyaalessaa 2ffaan magaalaa Baahir Daaritti ni gaggeeffama.

Walitti hidhamiinsa gabaa uumuu fi cehumsa teeknooloojii guddisuuf kan kaayyeffate waltajjichi, Amajjii 2, 2012 naannoo Amaaraa magaalaa Baahir Daaritti gaggeeffama.

Egzibiishinii fi baazaarichi mata duree ""carraa hojii uumuu baadiyyaa badhaadhina biyyaalessaf"" jedhuun guyyaa sadiif tura.

Intarpiraayzoonni baadiyyaa 85 fakkeenyummaan gaariin filataman naannoolee hundarraa egzibiishinicharratti ni hirmaatu.

Ministeera Qonnaatti ministir deettaan qabeenya uumaamaa fi wabii nyaataa Dooktar Kabaa Urgeessaa egzibiishinicha ilaalchisuun ibsa laataniiru.

Dooktar Kabaan akka ibsanitti Intarpiraayzoonni baadiyyaatti carraan hojii kan uumameefi guddattoota, jalqabaa fi muuxannoon biiznasii kan itti hirhatudha jedhan.

Egzibiishinichi oomishaa fi tajaajiloota beeksisuu, cehumsa teeknooloojii raawwachuu fi walitti hidhamiinsa gabaa uumuu akkasumaas muuxannoo wal jijjiirra raawwachuuf haala kan mijeessudha jedhameera.

Damicharratti qamoole dhimmi ilaallatu waliin mariin akka gaggeeffamu eerameera.

Akka Tajaajjilli Oduu Ityoophiyaa gabaasetti, egzibiishinii fi baazaaricharratti nannoole hundarra kan filataman intarpiraayzoota baadiyyaa, 
abbooti qabeenyaa, qaamolee tumsa misooma, hoggantoota hojii mootummaa federaalaa fi naannoo dabalatee namoonni 500 ol ni hirmaatu.",business
88,"Xaahoo biyyoo alaa fehuuf qophiin xumurame

Finfinnee, Mudee 29, 2012 (FBC) – Dhaabbanni Geejiba Galaanaa fi Tajaajila Loojastiiksii Ityoophiyaa xaahoo biyyoo oomishaa bara 2012f oolu gara biyya keessatti fehuuf qophii xumuruu beeksiseera.

Dhaabbatichi xaahoo biyyoo qonna Gannaa bara 2012f oolu biyya alaatii gara buufata Jiibuutiitti fehuu eegaluu isaa beeksiseera.

Dooniin jalqabaaf xaahoo biyyoo kana feete guyyaa kaleessaa buufata Jiibuutii gahuun ishee beekkameera.

Doonittiin Adiibaay Gibts irraa Yuuriyaa; xaahoo biyyoo meetriik toonii 50 fehuun buufata Jiibuutiitti buufttee jirti.

Torbee dhufu Doononni lama buufata Moorookoo Joorf Laasfar irraa xaahoo biyyoo fehan Jiibuutii akka gahan ni eeggamu.

Dhaabbatichi fehiinsichi yeroodhan gara biyya keessaatti akka geejibsiifamuuf qophii barbaachisu xumuruu isaa beeksiseera.",business
89,"Burjaajjii fi rakkoolee bobahaa waliin walqabatan furuuf hojimaanni ammayyaan ni diriirfama jedhame.
 
Ministeerri Daldalaa fi Indaastirii, Ministeerri Albuudaa fi Bobahaa, hoggansa daldalaa fi indaastirii fi albuudaa fi bobahaa naannoo fi magaalotaa waliin marihataniiru.
 
Marichaan dhiyeessii fi raabsaa bobahaarratti rakkoo mulhatu furuuf xiyyeeffatameera.
 
Hojimaatni ammayyaahaa diriirfamu baajata olaanaa biyyattiin bobahaaf baastu sirnaan fayyadamuu dandeessisa jedhameera.
 
Bakka buufataaleen hin jirretti abbootii qabeenyaa hirmaachisuu, gabaa damichaa ammayyeessuu, konkolaattota bobahaa deddeebisan irratti teeknooloojii eertuu iddoo/GPS/ kaahuun barbaachisaa tahuun waltajjicharratti ibsameera.
 
Buufataaleen raabsaa bobahaa Ityoophiyaa keessa jiran 900 hin caalani.
 
Kanneen keessaa kan sirnaan tajaajila hin laannes jiraachun eerameera.
 
Magaalaa Finfinnee keessa buufataalee raabsaa bobahaa jiran 120 keessaa 106 qofatu hojii isaanii sirnaan hojjechaa jiru.
 
106n keessaammoo 55 beenzina qofa kan gurguranidha.
",business
90," Baankiin Daashin proojaktii carraa hojii uumu Birrii miiliyoona 100 ifoomseera.

Proojaktiin moggaasa ‘Ityoophiyaa taalant paawar siiryesh jedhamu argate kun hojii uumuu kan jajjabeessu, lammiilee dandeettii qaban deeggarsa maallaqaa kan taasisuu fi hoji dhabdummaa ni fura jedhameera.

Hojiirra oolmaa karoora fooyyahinsa diinagdee biyyattiif shoora olaanaa ni bahata jedhameet eegama.

Proojaktichi bara kana magaalota filataman 6 keessatti hojiirra kan oolu tahuu baankichi beeksiseera.

Lammiileen piroojaktichaan fayyadamoo tahan leenjii ijaarsa dandeettii fi carraa hojii uumuu kan argatan yoo tahu, hojii eegaluuf kan isaan dandeessisu baankichi ni deeggara jechuun Awwal Abarratu gabaase.",business
91,"Hanqinni bobahaa magaalaa Finfinnee fi magaalota naannootti mudate sochii gufachiisaa jira.

Faanaa Broodkaastiing Koorporeet buufataalee raabsaa bobahaatti argamuun hanqinni mudachuu ilaalera.

Itti gaafatamtoonni buufataalee bobahaa Sangaa Taraa, Lagahaar, Meeksiikoo fi Xiquur Anbassaa rakkoo hanqinni ittiin mudachuu dandahe quba hin qabnu jedhu.

Ogeessi koominikeeshinii Dhaabbata Dhiyeessii Bobahaa obbo Alamaayyahu Tsaggaayen, bobahaan karaa Jibuutii fi Sudaanin galu hanqina akka hin qabaatin, akkuma kanaan duraa guyyaatti konkolaattonni 300 ol bobahaa fehaa jiraachuu eeru.

Dhaabbanni isaanii konkolaattonni kanneen sirnaan fehuu isaanii malee, qaqqabuu isaanii hordofuu fi tohachuuf mirga hin qabu jedhu obbo Alamaayyahu.

Ministeerri Daldalaa fi Indaastirii akkasumas, Ministeerri Albuuda, Bobahaa fi Gaazii Uumamaa raabsaa bobahaa tohachuuf itti gaafatama akka hin qabaatin ibsu.

Manni Maree Bakka Buhoota Ummataa qaama dhiyeessii fi raabsaa bobahaa tohatu hundeessuuf labsii raggaasisus, amma ammaatti dhaabbatichi hin hundoofne jedha Ministeerri Daldalaa fi Indaastirii.

Ristee Tsaggaayetu gabaase.
",business
92,"Ejensiin Misooma Gabaa Oromiyaa rakkoo gabaa furuuf sirna gabaa ammayyaahaa fi haqa qabeessa diriirsuuf hojjechaa jiraachuu beeksiseera.

Rakkoo gabaa garbuu biqilaa qonnaan bulaa mudachaa jiru furuuf waltajjiin marii magaalaa Shaashamanneetti gaggeeffamaa jira.

Waltajjii kanarratti hoggantootni olaanoo mootummaa, Yuuniyeenotni Warshaalee biqilaa fi biiraa, qonnaan bultootni fi waldaaleen buhuraa hirmaachaa jiru.

Qonnaan bultoota oomisha midhaan biilaa irratti bobbahan fayyadamoo taasisuuf xiyyeeffannoon hojjetamaa jiraachuu Itti gaafatamaan Ejensii Misooma Gabaa Oromiyaa Obbo Gammachis Malaakuu waltajjicha irratti dubbataniiru.

Oomishtootaaf sirna gabaa mijataa fi haqa qabeessa tahe diriirsuuf  kan hojjetamu tahuu ragaan Ejensichaa argame ni muulhis
",business
93,"Baankiin Hojii Gamtaa Oromiyaa damee tajaajila baankii dhalarraa bilisaa bane.

Dameelee isaa kanneenis magaalaa Finfinnee Ansaar fi Harameeyin ebbisiisee baneera.

Dameewwan kanneen tajaajila faayinaansii sirna sharihaa irratti hundaahun tajaajila kan laatu tahu jedhameera.

Hoggansi baankichaa, preezdaantiin Mana Maree Waliigalaa Dhimma Islaamummaa Ityoophiyaa Muuftii Hajii Umar Indiriisii fi keessummoonni biroon bakka argamanitti ebbifamaniiru.
",business
94,"Sadaasa keessa Gabaan Oomisha Ityoophiyaa oomishaalee Birrii biiliyoona 2.8 walbichisiisera.

Dhaabbatichi oomishaalee toonii 60,825 walbichisiisera.

Gabaan Oomisha Ityoophiyaa ibsa nuuf ergeen akka beeksisetti, Sadaasa keessa bunni ammeentaa gabaa %36, %50 gatii gabaa galmeessiseera.

Gabaan baatii Sadaasaa kan baatii isa duraarra daballii %3.7 agarsiisera.

Maashoo magariisaa tooniin 5,428 Birrii miiliyoona dhibba 1 fi miiliyoona 27 walbichisiifameera.

Sadaasa 1,2012 eegalee nuugiin dhaabbatichaan oomisha 10ffaa tahuun bifa ammayyaatin walbichisiifameera.

Finfinnee Saariis, Buree, Naqamtee, Goondar, Kombolchaa, Asoosaa fi Paawwiin dameewwan dhiyeessii nuugiti.
",business
95,"Gatiin qinxaaboo gurgurtaa bobahaa Baatii Muddee 2012 haaluma duraan kan itti fufu yoo tahu, kan xiyyaaraa irratti daballiin muraasni taasiifamu ibsame.

Gatiin bobahaa xiyyaaraa liitiratti Birrii 24.87 ture haala qabatamaa idila addunyaan tilmaammamee Birrii 3 fi saantimni 37 dabalamuun Birrii 28.24 akka tahu murtaahera.

Kan xiyyaaraan ala kanneen biroo Baatiii kana haaluma duraan kan itti fufu tahuu Ministirri Geejjibaa ifoomee jira.

Haala qabatamaa gabaa idila addunyyaan akkatuma barbaachisummaa isaatiin sirreeffamni gatii kana taasiifamu tahuu Ministeerichi beeksiseera.
",business
96," Preezdaantiin Jibuutii Ismaa'eel Oomar Giilleeh Jibuutiitti damee Baankii Daldalaa Ityoophiyaa ebbisiisuun hojii eegalchiisan.

Preezdaantichi dameen baankichaa Jibuutitti banamuun, hariiroo obbolummaa biyyoota lamaanii gama hawaasummaa, diinagdee fi faaynaansiin jiru jabeessuuf ni gargaara jedhaniiru.

Sadarkaa misooma invastimantii Jibuutii guddisuun madda faaynaansii damee dhuunfaa ni ta'a jedhaniiru.

Invastimantii damee dhuunfaa gama tuuriizimii, misooma manneenii fi diinagdee diijjiitaalaa cimsuurrattis ga'ee ni qabaata jedhan preezdaantichi.

Hojii Ityoophiyaa fi Jibuutii gama diinagdee, daldalaa fi faaynaansiin walitti hidhuuf hojjetamus ni jabeessan ibsan.

Biyyoonni lamaan tumsa alergii fi fichisiisaa, bu'uuraalee misoomaa, elektiriiksiitii fi inarjiin hariiroo waltumsaa fi tarsiima'aa ta'e kan qaban ta'uu ibsaniiru.

Ebbicharratti Jibuutiitti Ambaasaaddarri guutuu Ityoophiyaa Abdulaaziiz Mahaammad, preezdaantiin Baankii Daldalaa Ityoophiyaa Baacaa Giinaa fi qondaaltonni biyyoota lamaanii argamaniiru.",business
97,"aldaan Aksiyoonaa Biiftuu Addunyaa gamoo Birrii miiliyoona 200 oliin Magaalaa Dirree Daawaatti ijaarsise eebbisiise.

Gamoon kun abbaa darbii 5 yoo tahu lafa hektaara 3 irratti Birrii miiliiyoona 200 oliin ijaarramuu isaa ibsameera.

Gamichi guyyaa harhaa bakka Af-yaa'iin caffee Oromiyaa aadde Loomii Badhoo fi Itti gaafatamaan waajjira Giddugalessaa Paartii Badhaadhinaa Obbo Fiqaaduu Tasammaa argamanitti sirna hoohaan eebbifameera.",business
98,"Itti aanaan kantiibaa bulchiinsa magaalaa Finfinnee Injiinar Taakkalaa Uumaan guyyaa harhaa hoji raawwachiistota baankii hunda waliin marhataniiru.

Tumsa baankotaa fi deeggarsa bulchiinsa magaalaa Finfinneetin bakki dhaabbii konkolaataa ammayyaahaa fi giddugalli daldalaa qindaahaan ijaaramuuf qophiirratti argama.

Giddugalichi dargaggoota hojii uumaan kan tajaajiludha jedhame.

Baankonni magaalaa Finfinneetti argaman hojiiwwan dargaggoota fayyadanirratti karoora qabatan hojiirra oolchuuf qophii jalqbaa taasisaa jiraachuun himameera.

Dabalataanis tajaajila galii gibiraa dabalatee tajaajiloonni Baankii Daldala Ityoophiyaa qofaan kennamaa turan, baankota hundatti akka raawwatamuuf qorannoon gaggeeffamaa jiru sadarkaa maalirra akka jiru mari'atameera.",business
99,"Rakkoolee indaastirii damee gogaa mudataa jiru furuuf imaammata mootummaa fooyyessuu dabalatee hojiilee hedduun hojjetamaa jiraachuun ibsame.

Ministeerri Daldalaa fi Indaastirii abbootii qabeenyaa damee gogaa fi buhaa gogaa irratti bobbahan waliin marihateera.

Rakkoolee indaastirii damee gogaa mudataa jiru furuuf hojiilee hedduun hojjetamaa jiraachuu ministir deettaan damee aagroo proosasiingii fi faarmaasiyuutikaalii Ministeera Daldalaa fi Indaastirii obbo Takkaa Gabrayyasuus dubbataniiru.

Gibira gogaarra kaahamee ture % 50 kan kaasu qajeelfamni qophaahe tibbana hojiirra ooluu isaa dubbataniiru.

Kaayyon qajeelfamichaa abbootii qabeenyaa biyya keessaa abbootii qabeenyaa alaa waliin walitti hidhuun walqixa fayyadamoo taasisuuf akka tahe ibsaniiru.

Biyyattiinis damicha irraa buhaa argachuu qabdu akka argattuuf qajeelfama baheedha jedhan obbo Takkaan.

Yaa tahuutii qajeelfamichi abbootii qabeenyaa biyya alaa oomisha gogaa irratti bobbahaniif sodaa tahuun isaa kan hin oolle akka tahe hubachiisaniiru.

Abbootiin qabeenyaa biyya alaas gama isaaniin qajeelfamichi qophaahuu isaa hordofee hanqinni dhiyeessii fi daballiin gatii hammaa olii akka hin uummamneef hojjetamuu qaba jechuu isaanii ragaan ministeericharraa argame ni mulhsa.",business
100,"Finfinnee, Amajjii 4, 2012 (FBC) –Hanqina dhiyeessii simintoo furuuf hojjetamuu akka qabu himame.

Dhiyeessiin simintoo hanqina qabaachuu bira darbee gatiin isaa dabaluun damee ijaarsaa irratti gufuu tahaa jira.

Ityoophiyaa keessatti oomishtoonni simintoo lakkoofsan xiqqaa tahuu qofa osoo hin taane, warreen jiraniyyuu humna qabaniin oomishaa hin jiran jedhameera.

Dhagaan cilee oomisha simintoof oolu alaa galuun isaa oomishtummaa irratti dhiibbaa olaanaa kanneen uumuun keessa isa tokko tahuun ibsameera.

Albuunni dhagaan cilee %60 kan alaa galuu yoo tahu Ityoophiyaan bara darbe keessa qofa bittaa isaaf Doolaara Ameerikaa miiliyoona 2 baasii gootee jirti.

Akka qorannoon agarsiisutti Ityoophiyaa keessaa albuunni dhagaa cilee hedduun jiraachuu fi dhaabbileen dameen kanaan eeyyama fudhatanii hojiitti bobbahanis hedduudha.

Buhaan damicharraa argamaa jiru garuu muraasa.
Dargaggoonni ijaarramuun hojii kana irratti bobbahan buhaan argamsiisaa jiran gadi aanaa tahuu ibsameera.

Hanqina kana furuuf dhaabbileen albuuda dhagaa cilee baasuuf ulaagaalee guuttaatan jiraannan eeyyama kenuuf balballi banaadha jedhu ministirri Ministeera Albuudaa fi Bobahaa Dooktar Saamuheel Urqaattoon.

Biyyaattii keessa Albuunni dhagaa cilee iddoolee 20 olitti kan argamu tahuu qorannoon ni mulhisa.

Yeroo ammaatti Interpiraayizoonni naannoolee oromiyaa fi Kibbaa albuuda dhagaa cilee dhiyeessaa jiraachuu Dooktara Saamuheel ibsaniiru.

Seerri albuuda hammatu dhabamuun isaa dhaabbileen hojii kana irratti bobbahan hojicha dhaabuuf akka dirqaman taasisuu himaniiru.

Dhaabbileen kunneen gara hojiitti akka deebihaniif naannoolee waliin mariin gaggeeffamaa jiraachuu ibsaniiru.
Oomisha simintoo alaa galu kan biyya keessaan bakka buusuuf galteewwan oomishichaaf barbaachisu guutuuf ni hejjetama jedhan Dooktar Saamuheel.

Hanqinaalee hanga ammaatti jiruuf maddi damichaan seerii ifa tahe dhabamuu isaati jedhu Komishinarri Plaanii fi Misooma Albuudu Biyyaaleessaa Dooktar Fitsum Asaffaa.

Dameen Albuudaa diinagdee biyya keessatti shoora isaa akka bahuuf seera bulchiinsa albuudaa qopheessuuf xiyyeeffannoon hojjetamaa jira jedhaniiru.

Hawaasni naannoo Albuudaa fi dhaabbileen haala waliin fayyadamuu dandahan irratti hojiin hojjetame hin turree, kun ammoo rakkoo guddaa tahee jira jedhu Dooktar Fitsum.

Sababa kanaaf kanneen biroon dhaabbilee hojii dhaaban hojiitti galchuuf hojjetamaa jiraachuu ibsameera.",business
101,"Finfinnee, Amajjii 4, 2012 (FBC) – Daandiin Qilleensa Ityoophiyaa magaalota Chaayinaa 3ttii balalii haaraa eegaluufi jedhame.
Balaliin haaraan kun gara magaalota Choongikiing, Sheenizheenii fi Zhiinigizhuun akka tahe ogeessi koominikeeshinii Daandii Qilleensa Ityoophiyaa obbo Daawiit Tamasgeen dubbataniiru.
Balalii kana eegaluuf eeyyamni gaafatamuu kan ibsan obbo Daawiit, yeroo eeyyamni laatameefitti ayyaana Qillee booda balallii ni eegala jedhan.
Dabalataan Daandiin Qilleensa Ityoophiyaa magaalota kanneen akka Guwaanzhiitti guyyaatti yeroo lama tajaajila balalii taasisuuf karoorfachuu isaa dubbataniiru.
Daandiin Qilleensichaa waayita ammaa Finfinneerraa gara Guwaanzhii fi Beejingitti guyyaan balallii ni taasisa.
Akkasumas torbanitti yeroo 3 gara magaalaa Cheengiiduu balallii kan taasisu tahuun ibsameera.",business
102,"

Finfinnee, Amajjii 4, 2012 (FBC) – Preezdaantiin Koree Fannoo Diimaa Idil Addunyaa Piitar Maawuraa Ityoophiyaatti daawwanaa hojiisaanii jalqabaa magaalaa Jigjigaa taasifataniiru.

Piitar Maawuraan itti aanaa preezdaantii mootumaa naannoo Somaalee obbo Musxafee Mahaammad waliin wal arguun namoota naannichatti sababa walitti buhinsa miidhamaaniif deeggarsa taasifameef ilaalchisee marihataniiru.

Koreen Fannoo Diimaa Idil Addunyaa waggoota kudha tokkoof naannoo Somaaleef deeggarsa taasifamu adda kuteera.

Haatahuutii, buhuuruma gaaffii bulchiinsi naannichaa dhiyeessen bara Faranjootaa 2018 eegaluun deeggarsa taasisu irra deebiin eegaleera.
",business
103,"

Finfinnee, Amajjii 4, 2012 (FBC) – Waltajjiin buna bosonaa Ityoophiyaa ilaalchisuun Jaappaan Imbaasii Ityoophiyaatti gaggeeffame.

Waltajjii qophaahe kanarratti buna bosonaa Ityoophiyaa ilaalchisuun barreeffamoonni hubannoo uumaan dhiyaachuun ibsi irratti laataameera.

Waltajjicharratti sirni aadaa buna danfisuu Ityoophiyaa dhiyaateera.

Imbaasiin Ityoophiyaa Jaappaan waltajjiin kun haala gaariin akka gaaggeeffamuuf Proojaktii Afrikaa Riikaayii fi Ejansii Tumsa Idila Addunyaa Jaappaan galateeffachuu ragaan Imbaasii Ityoophiyaa Jaappaanirra arganne ni muldhisa.
",business
104,"Ministeerri Galiiwwanii FDRI baatiiwwan 6 darbanitti galii Birrii biiliyoona dhibba 1 fi biiliyoona 27.5 walitti qabuu beeksise.

Ministeerich baatiiwwan 6 darbanitti Birrii biiliyoona dhibba 1 fi biiliyoona 25.7 walitti qabuuf karoorfatee, Birrii biiliyoona dhibba 1 fi biiliyoona 27.5 walitti qabuu isaa ministirri ministeerichaa aadde Adaanach Abeebeen ibsaniiru.

Aadde Adaanach ibsa gaazexeessummaa laataaniin akka beeksisanitti raawwichi %101.

Raawwiin kun kan bara darbe yeroo walfakkaatun yoo madaalamu caalmaa Birrii biiliyoona 28.9 yookaa %29 qaba jedhan.

Galiin walitti qabame kunis kan argame %58 galii biyya keessaarraa yoo tahu, %42 ammoo galii guumruukaan kan walitti qabamedha.",business
105," Ityoophiyaan sirna faaynaansii hammataa babalhisuun dhaabbilee intarpiraayizii, giddugaleessaa fi xixiqqaa deeggaruun xiyyeeffannoon hojjetaa jirti jedhame.

Fooramiin diinagdee addunyaa mata duree ‘gahee sirna faaynaansii hammataa, intarpiraayizoota xixiqqaa, xiqqaa fi giddugaleessaah jedhuun Daavoositti gaggeeffameera.

Marichi faaynaansii hammataa biyyoota guddina irra jiran keessatti babalhisuuf galma qabame milkeessuuf gahee dhaabbilee xixiqqaa fi giddugaleessaa haala cimsuun dandahamu irratti xiyyeeffachuun gaggeeffameera.

Mootummaan Ityoophiyaa sirna faaynaansii hammataa babalhisuun humna dhaabbilee xixiqqaa fi giddugaleessaa guddisuuf xiyyeeffaannoon hojjechaa jiraachuu ministir deettaan Minsteera Maallaqaa FDRI Dooktar Iyyoob Takkaaliny fooramicha irratti ibsaniiru.

Galma sirna faaynaansii hammataa milkeessuuf walitti hidhamiinsi mootummaa fi damee dhuunfaa qooda olaanaa qabaachuu ibsaniiru.

Waltajjicha haasawaan kan banan Mootiittiin Neezarlaand Maaksiimaan miira itti gaafatamummaa qabuu fi haala jireenya namootaa irratti hundaahuun tajaajilli faayinaansii hunda gahuu qaba jedhaniiru.

Ergamtuun addaa barreessaa olaanaa misooma faayinaansii Dhaabbata Mootummoota Gamtoomanii; Maaksiimaan jila Ityoophiyaa waliin dhimmoota waloo irratti marihataniiru.",business
106,"Qulqullinni buna Jimmaa gabaa giddu galeessaaf dhiyaatu yeroodhaa gara yerootti dabalaa dhufuu Gabaan Oomisha Ityoophiyaa Damee Jimmaa beeksise.

Waggoottan muraasan dura bunni godinichaa sadarkaa 5ffaa fi 6ffaa irra turuu isaa itti gaafatamaan Gabaa Oomisha Ityoophiyaa Damee Jimmaa obbo Bayyanaa Alamaayyoo ibsaniiru.

Yeroo ammaatti garuu bunni godinichaa %20 sadarkaa 1ffaa, % 60 ammoo sadarkaa 2ffaa irratti ramadamuu dandahee jira jedhaniiru.

Oomishni oomishamu waldaa hojii gamtaan iddoo tokkotti oomishamuun isaa sadarkaan qulqullina Bunaa akka dabaluuf qooda bahee jira jedhan obbo Bayyanaan.

Garaagarummaan gatii Buna sadarkaa 1ffaa, 2ffaa, fi 3ffaa gidduu jiru balhachuu dhufuun isaa qonnaan bultoon waldaan ijaarramanii quqlullina isaa irratti akka xiyyeeffataniif dirqisiisee jira jedhan itti gaafatamich.

Bara kana akka godinichaatti Buna toonii kumni 5 fi 570 gabaa giddugaleessaf dhiyeessuuf hojjetamaa jiraachuus himameera.

Qonnaan bultoonni godinichaa 15 bara kana Buna isaanii kallattiin gabaa alaaf dhiyeessuu eegaluu isaanii itti gaafatamaan Waajjira Qonnaa, Bunaa fi Qabeenya Uummamaa godinicha obbo Masfin Raggaasaa dubbachuu isaanii Muktaar Xahaatu gabaase",business
107,"illi garee daldalaa Jibuutii Zoonii Industirii Bahaa fi Buufata Gogaa Mojoo magaala Duukamitti argamu daawwateera.

Ityoophiyaatti daawwanaarra kan jiru jilli garee preezdaantii Mana Maree Daldalaa Jibuutiin duurfamu guyyaa harhaa Zoonii Industirii Bahaa daawwateera.

Jilichi daawwannichaan Zoonii Industirii Bahaa keessatti kan argamu dhabbata Saansheng Faarmaatikaalii fi Yuhaan Seeraamiiksii daawwateera.

Dabalataanis miseensonni garichaa sosochii hojii Buufata Gogaa Mojoo daawwataniiru.

Preezdaantiin mana marichaa Yesuuf Muusaa Ityoophiyaa qarqara galaanaa otuu hin jiraatin sosochiin hojii buufata gogaarratti taasiftu kan jajjabeeffamudha jedhan.

Gorsaan addaa itti aanaa preezdaantii mootummaa naannoo Oromiyaa Amiin Jundii gama isanitiin hariiroon Ityoophiyaa fi Jibuutii damee lojistiikiirratti qaban caalumatti cimsuuf hojjetamaa jiraachu himaniiru.

Jilli garee daldalaa Jibuutii Paarkii Industirii Adaamaa fi giddugala industirii biroo ni daawwatu.",business
108,"Ministeerri Galiiwwanii FDRI karoora badhaadhinaa waggaa kudhaniirratti marihate.
 
Ministeerichi waajjiraalee waamomaan isa jala jiran waliin karoora waggaa kudhaniirratti marihateera.
 
Ministir deettaan Ministeera Galiiwwanii obbo Zamadee Tarrafaan ministeerichii fi waajjiraaleen waamamoosaa waliin( Koomiishiniin Guumruukaa fi Lootariin Biyyoolessaa) karoora badhaadhinaa sadarkaa biyyoolessaa fi raawwii galiiwwanii waggoottan darbanii kahumsa godhachuudhan karoorri waggaa 10 qophaahuu ibsaniiru.
 
Walitti qabiinsa galiiwwanii cimsuu, daldala seeran alaa fi koontiroobaandii ittisuu, diinagdee biyyattii jabeessuu, kaffaltoota taaksii fi gibiraa waliin tumsaan hojjechuu, damicha teeknooloojiin deeggaramuu fi ammayyeessuun karoorichaan qabameera.
",business
109," Ijaarsi proojaktii misooma sukkaaraa Xaanaa Balas haala gaarirra akka jiru ibsame.

Proojaktichi rakkoo qulqullina ijaarsaa fi harkifannaan maqaan isaa kahaa tureera.

Yaatahuutii proojaktichi amma sadarkaa gaarirra jiraachuu boordiin Koorporeeshinii Sukkaaraa Ityoophiyaa, hoggansii fi gaazexeessitoonni raawwii proojaktichaa daawwataniiru.

Proojaktichi bara 2003 Koorporeeshinii Injiinariingii Sibiilotaa Ityoophiyaa duraanitiin kan eegalame yammuu tahu, jidduudhan harkifannaan isa mudatee bara 2010 ammoo akka adda citu taasifameet ture.

Irra deebiin hojichi akka xumuramu bara 2011 koontiraaktara biraatif akka laatamu taasifameet ture.

Dhaabbanni Chaayinaa Kaasiim(CAMC) Fulbaana darbe waliigaltee mallatteessuun hojii ijaarsaa eegaleera.

Ijaarsa kanaan dura rakkoo qulqullinaa qabu gariinii fi guutummaan diiguun akka haaraatti ijaaraa jira.

Hoji raawwachiisaa olaanaan Koorporeeshinii Sukkaaraa Ityoophiyaa obbo Wayyoo Roobaan ijaarsichi %67 qaqqabuu ibsaniiru.

Bara 2013 kan xumuramu tahuus ibsaniiru.

Fireehiywat Saffiiwtu gabaase.
",business
110," Birriin miiliyoona 100 ol baasii kan itti tahe Buufanni Gogaa Warataa marsaan jalqabaa torbee dhufu eebbifama.

Dhaabbata Tajaajila Lojistikii Galaanaa fi Geejjiibaa Ityoophiyaatti hojii raawwachiisan itti annaa damee buufataa fi tarminaalaa obbo Iwunatuu Taayyee akka ibsanitti misoonni buufata buufata gogaa biyyattiin qabdu gara saddeetitti ol guddiseera.

Waliigalaan lafa heektaara 25 uwwisa kan qabu buufanni gogaa Warataa marsaan jalqabaa ijaarsi isaa lafa heektara 3 irratti xumuramee torbe dhufu akka eebbifamu himaniiru.

Heektarri hafaan ammoo baroota dhufanitti kan misoomaan yootahan, dandeettin buufata gogaa keessuumeessu dandahu dacha saddeettin ni guddisa jedhameera.

Ijaarsi isaa bara 2011 kan eegale buuffanni gogaa Warataa basin Birrii miiliyoona 100 ol itti baheera jedhame.

Yeroo ammaa kana buufanni gogaa Dirree Dhawaa ijaarsa kan jiru yoo tahu, buufanni gogaa Maqaalee dizaayniin isaa bara kana dhumuun bara itti aanuu ijaarsi isaa ni eegala jedhaniiru.

Wiirtuun olaanaan buufata gogaa Mojoo Birriin miiliyoona 100 ramadameefi misooma kan jiru yoo tahu, deeggarsa Baankii Idil Addunyaara Birrii miiliyoona dhibba 1 fi miiliyoona 50 aragameen dabalaatan heektaara 30 misoomsuuf hojjetamaa jirachuu ibsaniiru.",business
111,"Baankiin daldala Ityoophiyaa wiirtuu diijitaalaa biyyattiif kan jalqabaa tahe guyyaa harha baneera.

Wiirtuun diijitaalaa haaraan kun maashinoota maallaqa kaffaluu fi fudhatu (ATM) 20 ol iddoo tokko kaahuun  maammiltoonni haala salphaan tajaajila akka argatan ni taasisa jedhame.

Wiirtichi magaala Finfinnee naannoo Maganaanya gamoo Hiddaaserratti kan baname.

Sirna baniinsa wiirtuu diijitaalaa kanaarratti Preezdaantii fi hojii raawwachiisaa olaanaan Baankii Daldala Ityoophiyaa obbo Baacaa Giinaa argamaniiru.

Baankiin Daldala Ityoophiyaa yeroo ammaa kana dameewwan kuma 1 fi 560 tahanii fi maammiltoota miiliyoona 5 ol horachuu isaa ragaan baankicharra arganne ni muldhisa.",business
112,"Lammiileen Ityoophiyaa miiliyoonni 7 hanga Waxabajjii bara 2012tti deeggarsa namoomaa nyaatan alaa kan barbaadaan tahuu Komishiniin Hoggansa Balaa Biyyaaleessa beeksise.
 
Amajjii hanga Waxabajjii bara 2012tti lammiileen dhiyeessa deeggarsa namoomaa nyaatan alaa barbaadaan miiliyoonni 7 jiraachuu komishinich qorannoon adda baaseen jira jedheera.
 
Namoonni deeggarsa nyaataa barbaadaan yeroo ammaatti namoota miiliyoona 6 yoo tahan, gargaarramtoonni kunneen kan bara darbee gadi tahuu komishinich beeksiseera.
 
Biyyattiitti balaan gogiinsaa mudataa jiru haala jireenyaa ummataa fi diinagdee biyyaa irra miidhaa qaqqabsiisaa jiraachuu komishinich qorannoo taasiseen ifoomseera.
 
Keessattuu faallamni qabeenya qilleensaa addunyaa irra gahaa jiru Ityoophiyaan irra deddeebiin gogiinsaaf akka saaxilamtu godhee jira jedhame.
 
Mootummaan miidhicha ittisuuf dhaabbilee deeggartootaa waliin tahuun hojjechaa jiraachuu itti gaafatamaan Komishinii Hoggansa Balaa Biyyaaleessa Ityoophiyaa dubbataniiru.
",business
113,"

Finfinnee, Gurraandhala 16, 2012 (FBC) – Baatiiwwan torban darbanitti buna gabaa addunyaaf dhiyaaterraa Doolaarri miiliyoonni dhibba 4 fi miiliyoonni 7 argameera.

Abbaan Taayitaa Bunaa fi Shaayii Ityoophiyaa baatiiwwan torban darbanitti buna gabaa addunyaaf dhiyaaterraa Doolaarri miiliyoonni dhibba 4 fi miiliyoonni 7 argamuu beeksiseera.

Daayreektarri daayreektoreetii Abbaa Taayitaa Bunaa fi Shaayii Ityoophiyaa Dooktar Addunyaa Dabalaa baatiwwan 7 darbanitti bunni tooniin 150 gabaa addunyaatif kan ergame yoo tahellee, galii waliin walbira qabamee yoo ilaalamu kan waggaa kurnan harhaa ture gadi tahuu ibsaniiru.

Bunni hedduminaan gabaa alaaf dhiyaatus sababa gabaan bunaa qorreef galiin argame gadi aanaa akka tahe kaasaniiru.

Galii bunaa guddisuuf hojiiwwan garagaraa raawwachaa akka jiranis dubbataniiru.

Ityoophiyaan Kamisa dhufu yeroo jalqabaaf waltajjii marii qulqullina bunaarratti xiyyeeffate ni keessumeessiti jedhaniiru.

Biiniyaam Sisaaytu gabaase.
",business
114,"

Finfinnee, Gurraandhala 14, 2012 (FBC) – Giddugalli gabaa Alfooz Plaazaa ebbifame.

Giddugalichi dhaabbata itti gaafatamummaan isaa murtaahe Alfoozin kan ijaarramedha.

Giddugalli gabichaa abbaa darbii 8 yammuu tahu, Finfinnee naannoo Garjiitti lafa kaaree meetira 3000 irratti ijaarrameera.

Ebbicharratti preezdaantii mootummaa naannoo Oromiyaa obbo Shimallis Abdiisaa dabalatee, qondaaltonni federaalaa fi naannoo argamaniiru.

Giddugalli kun suuqiiwwan daldalaa 400 fi kutaalee waajjiraaf tahan 300 qaba.
",business
115,"
Finfinnee, Gurraandhala 12, 2012 (FBC) – Dhaabbileen faaynaansii mootummaa walakkaa bara baajataa 2012tti taaksidhaan dura Birrii biiliyoona 10.7 buufachuun ibsame.
 
Dhaabbileen faaynaansii Eejansii Bulchiinsa Qabeenya Dhaabbilee Misoomaa Mootummaa jala jiran sadi; Baankiin Misoomaa Ityoophiyaa, Dhaabbatni Madinii Ityoophiyaa fi Baankiin Daldalaa Ityoophiyaa walakkaa bara baajatichaatti taaksidhaan dura Birrii biiliyoona 10.7 buufataniiru.
 
Karoorri isaanii Birrii biiliyoona 9.67 buufachuu ture.
 
Raawwin kanaas karoora qabamerra caalmaa %11 akka qabu ibsameera.
 
Gamaaggamni raawwii hojii dhaabbilee misoomaa kanneenii Gurraandhala 5 eegalee amma Gurraandhala 11,2012tti gaggeeffameera.
 
Gamaaggama gaggeeffamerratti hoggansii fi bakka buutonni dhaabbilee kanneenii argamaniiru.
",business
116,"

Finfinnee, Gurraandhala 12, 2012 (FBC) – Ministeerri Aadaa fi Tuuriizimii hoteelota haaraa 4f buhaa madaallii sadarkaa laate.

1/ Hoteela Skaay Laayitiif, uurjii 5,
2/ Hoteela Beerlootif, uurjii 1,
3/ Hoteela Intarnaashinaalii Tewoodroos Balaayif, uurjii 2,
4/ Hoteela Deenvariif uurjii 2 laachuu beeksiseera.
",business
117,"

Finfinnee, Gurraandhala 6, 2012 (FBC) – Naannoo Kibbaa godina Hadiyyaatti warshaan naaytiroojiinii dhangalahaa hojii eegale.

Warshaan naaytiroojiinii dhangalahaa fi tursa sanyii beelladootaa kun Birrii miiliyoona 16 oliin kan ijaarramedha.

Sahaa tokkotti naaytiroojiinii dhangalahaa liitira 10 oomisha jedhameera.
",business
118,"

Finfinnee, Gurraandhala 6, 2012 (FBC) – Baankiin Daldalaa Itoophiyaa Badhaasa Biiznasii Aawut luuk Gloobaalii bara 2019 injifateera.

Badhaadhasicha injifachuusaatiin bankoota Afrikaa kibbaa fi Naajeeriyaatti aanuun Afrikaarraa 3ffaa tahu dandaheera.

Baankichi imala waggoota 77 booda badhaasa idil addunyaa injifachuun isaa kan jalqabaati jedhameera.

Preezdaantiin Baankii Daladala Ityoophiyaa obbo Baacaa Giinaa, baankichi waggoota hedduuf buhaa qabeessummaan itti fufuun, waliingahiinsaa guddisuu, lakkoofsi maamiltoota isaa dabalaa deemuu fi tajaajila gahaa kennuu isaan badhaafamaa tahu dandaheera jedhan.

Yeroo itti aanuun damee baankii diijitaalaan cimee hojjachuun gama hundaan dorgomaa tahuuf hojiilee garagaraa hojjachaa jira jedhan.

Obbo Baacaan badhaasni kun badhaasa maamiltoota baankichaa fi uummata Ityoophiyaa hundaa tahuu ibsuun, ergaa baga gammaddanii dabarsaniiru.
",business
119,"

Finfinnee, Gurraandhala 5, 2012 (FBC) – Gabaan Oomisha Ityoophiyaa baatii Amajjii keessa oomisha Birrii biiliyoona 4.64 walbichisiise.

Oomishti Birrii biiliyoona 4.64 walbichisiifame toonii kuma 9 fi 239.

Gabaan Oomisha Ityoophiyaa baatii Amajjiittii saliixii toonii kuma 43 fi 927, buna toonii kuma 24 fi 391, boloqqee toonii kuma 9 fi 643, maashoo magariisaa toonii kuma 9 fi 268 akkasumas atara toonii kuma 5 fi 9 walbichisiisuusaa beeksiseera.

Saaliixii gabaaf dhiyaate Birrii biiliyoona 1.9, buna gabaaf dhiyaate Birrii biiliyoona 2.2, boloqqee gabaaf dhiyaate Birrii miiliyoona dhibba 2 fi miiliyonaa 1.17, maashoo magariisaa gabaaf dhiyaate Birrii miiliyoona dhibba 2 fi miilyoona 40 yoo walbichisiisu atara gabaaf dhiyaate Birrii miiliyoona 65.58 walbichisiisuu beeksiseera.
",business
120,"
Finfinnee, Gurraandhala 5, 2012 (FBC) – Ityoophiyaan agarsiisaa fi koonfaransii tuuriizimii Israaheel Teelhaaviivitti gaggeeffamerratti hirmaatte.
 
Agarsiisaa fi koonfaransiin tuuriizimii kun Gurraandhala 3 amma 4,2012tti gaggeeffameera.
 
""Gabaa tuuriizmii idil addunyaa Meedeetiriiniyaanii bara Faranjootaa 2020"" kanarratti Ityoophiyaan bakka buutota isheetin hawwattoota tuuriizimii qabdurratti ibsa laattetti.
 
Waltajjichi waggaa waggaadhan kan gaggeeffamu yammuu tahu, barana siha 26ffaadhaf adeemsifameera.
",business
121,"

Finfinnee, Gurraandhala 5, 2012 (FBC) – Baazaarii, agarsiisaa fi siimpooziyamiin dhaabbilee oomishaa fi fayyadamtoota walitti fiduun qooda olaanaa qaba jedhame.

Baazaarii, agarsiisaa fi siimpooziyamiin biyyaalessaa 7ffaan waldaalee hojii gamtaa Amajji 28 hanga Guraandhala 4,2012tti gaggeeffamaa ture xumurame.

Waltajjichi waldaaleen hojii gamtaa omishaaleesaanii fayyadamtootaf dhiyeessuun, walitti hidhamiinsa aadaa, hawaasummaa, omishaa fi diinagdee uumuun ijaarsa biyyaa keessatti gahee olaanaa gumaacha jedhan daayreektarri olaanaa Eejansii Waldaalee Hojii Gamtaa Federaalaa obbo Usmaan Suruur.

Fayyadamtoonnis oomisha barbaadan baayhinaan, qulqullinaa fi gatii madaalawaadhaan akka argatan taasisa jedhaniiru.

Cufiinsa baazaarii, agarsiisaa fi siimpooziyamichaarratti Mana Maree Bakka Buhoota Ummataa FDRItti ministirri waamamaa mootummaa Ambaasaaddar Masfin Charinnat dabalatee hoggantoonni biroon bakka argamanitti hirmaattotaa fi qaamolee gumaacha taasisaniif beekamtiin laatameera.
",business
122,"Finfinnee, Gurraandhala 4, 2012 (FBC) – Trast Fandiin Diyaaspooraa Ityoophiyaa proojaktoota maallaqaan akka deeggaraman marsaa dhumaaf 22 dhiyaatan 22 keessaa proojaktoota 5 ifoomseera.

Itti gaafatamtuun koominiikeeshinii Fandichaa aadde Haanaa Axinaafuun, proojaktoonni filataman  yaada miseensoota gorsitoota diyaaspooraarratti hundaahuun tahuu himaniiru.

Proojaktoonni kunneen bishaan, barnootaa fi fayyaarrattin kan xiyyeeffatan tahuu fi turtii waggaa lamaa keessatti kan xumuraman waliigala birrii miiliyoona 50tti hiiquun sochohu jedhan aadde Haannaan.

Abbaa proojaktichaa waliin sanadni walii galtee yeroo dhiyootti kan mallattuu akka tahee fi haala raawwii isaa irratti hundahuun deegarsi maallaqaa sadarkaa sadarkaan kan taasifamu tahuu himaniiru.

Proojaktoonni 17n hafanis mana maree gorsitootaan hanqinni irratti mulhate ilaallame wayita guutan fandicha waliin sanada waliigaltee walii mallatteessuun hojiitti kan galan tahuu himaniiru.

Hanga ammaatti deeggartoota kuma 25n ol irraa Doolaarri miiliyoonni  6 walitti qabuu isaa ragaan Eejansii Diyaaspooraa Ityoophiyaarraa argame ni mulhisa.",business
123,"
Finfinnee, Gurraandhala 3, 2012 (FBC) – Warshaalee sadarkaa ugaalaalee oomishtummaa murteessoo tahan hin guunne 9 irratti tarkaanfiin fudhatamuu Ministeerri Daldalaa fi Indastirii beeksise.
 
Ministeerichi baatiiwwan 6 darbanitti warshaalee 210 irratti tohannoo fi hordoffii taasisuuf karoorfatee, kan dhaabbilee 185 raawwachuu isaa beeksiseera.
 
Warshaalee 47 irraa samuudaa fudhachuun qorannoon fiizikaalaa fi laabraatoorii kan taaiifame yoo tahu, buhaa laabraatooriin oomishni warshaalee 9 sadarkaa gadi tahuu isaaniin tarkaanfiin of eeggannoo hanga saamsuu fudhatameera.
 
Warshaaleen tarkaanfiin irratti fudhatame warshaalee saamunaa, siimiintoo fi waynii yoo tahan, buhaan samuudaa warshaalee 14 ammoo eeggamaa jira jedhame.
 
Warshaalee tohannoo fi hordoffiin taasifame 185 keessa 162 ulaagaalee kan guutan akka tahe ragaan Ministeerri Daldalaa fi Indastiriirraa argame ni muulhisa.
 
Dabalataan dhaabbilee daldalaa kuma 90 ol irratti tarkaanfiin fudhatameera.
 
Tarkaanfin fudhatames Oromiyaatti 14,961, Beenishaanguul Guumzitti 150, Finfinneetti 17,182, Amaaraatti 53, 126, Kibbatti 6,320 tahuu beeksiseera.
 
Tarkaanfichi qaalahiinsa gatii uumuuf daballii hin malle kan taasisanirratti.
",business
124,"
Finfinnee, Gurraandhala 2, 2012 (FBC) – Deeggarsa daldala elektirooniiksii Afrikaatif waliigalteen Doolaara Ameerikaa biiliyoona 20 mallatteeffame.
 
Waliigalticha Daldalli Elektirooniikii Afrikaa, Baankiin Misoomaa Islaamiikii, Kaawunsiliin Biiznasii Gabaa Waloo Afrikaa Bahaa fi Kibbaa(Koomeessaa), dhaabbilee indaastirii misooma gogaarratti bobbahan 30 tahan waliin mallatteessaniiru.
 
Waliigaltichi hoji uumtummaa dargaggootaa fi dubartootaaf kan oolu tahuu, hoji raawwachiisaa olaanaan Daldala Elektirooniikii Afrikaa obbo Muluhaalam Siyyuum ibsaniiru.
 
Waliigalteen irra gahame waggoottan 15n dhufanitti hoji uumtota xixiqqaa fi jiddugaleessaa miiliyoona 5f deeggarsa biiznasii diijjiitaalaa taasisuun namoota miiliyoona dhibba 1 fi miiliyoona 25f carraa hojii uumuuf gargaara.
 
Waliigalteen mallatteeffame dargaggoonni carraa gabaa bilisaa Afrikaatti akka fayyadaman, bulchiinsa faaynaansiin deeggaruuf oola.
 
Awwal Abarraatu gabaase.
",business
125,"Finfinnee, Gurraandhala 2, 2012 (FBC) – Keeniyaan hariiroo daldalaa fi sochii lammiilee caalmaatti cimsuuf hojjechaa jiraachuu beeksiste.

Magaalaa Mooyyaaletiin alatti Marsaabeetitti naannoo gabaa dabalataa banuuf qophii xumuruu beeksifteetti.

Deeggarsaa fi gaaffii bulchiinsa Marsaabeetin kan ijaarramu naannoon gabaa kun dhibeewwanii fi daldala koontiroobaandii tohachuuf ni gargaara jedhameera.

Daayreektarri olaanaa bulchiinsa daangaa Keeniyaa Keeniday Niyaayoon, biyyoota waldaangeessan 26 irratti naannoo gabaa banuuf karoora qabaachuu isaanii himuun, kanneen keessaa Ityoophiyaan ishee tokkodha jedhan.

Keeniyaan Ityoophiyaa waliin lafa kiilo meetira 897 kan wal daangeessitu tahuu himuun, daangaa kanarratti naannoon gabaa tokko qofti daldalaaf gahaa akka hin taane ibsaniiru.

Ityoophiyaa waliin waliigaltee daldala bilisaa mallattaahe gaggeessuuf naannoo Maarsaabeet, Waajiraa, Maandeeraa fi Hara Tuurkaanaan iddoolee barbaachisoodha jedhan.
Ityoophiyaa waliin waliigaltee daldala bilisaa mallattaahe gaggeessuuf naannoo Maarsaabeet, Waajiraa, Maandeeraa fi Hara Tuurkaanaan iddoolee barbaachisoodha jedhan.",business
126,"Finfinnee, Gurraandhala 2, 2012 (FBC) – Fooramiin invastimantii fi daldalaa Ityoophiyaa Siriilaankaa magaalaa Kooloombootti gaggeeffame.

Hinditti Imbaasiin FDRI fi Koolombootti waajjiri qoonsilaa Ityoophiyaa waliin tahuun fooramii kana kan qopheessan tahuu himameera.

Fooramii kanarratti abbootiin qabeenyaa Siriilaankaa 45 tahan, dhaabbileen garagaraa, hoggantoonni , qaamooleen dhuunfaa daldalaa fi turiizimiirratti bobbahan, akkasumas keessummoonni waamichi godhameef argamaniiru.

Hariiroon diippiloomaasii Ityoophiyaa fi Siriilaankaa bara Faranjootaa 1972 kan eegale tahuu Hinditti ergammaan addaa FDRI Ambaasaaddar Dooktar Tizzitaa Mulgeetaa ibsuun, biyyoonni lamaan dameewwan garagaraarratti waliin hojjechaa jiraachuu himaniiru.

Abbootiin qabeenyaa biyyattii dameewwan garagaraarratti gara Ityoophiyaa dhufuun invast gochuu akka qaban gaafataniiru.

Ambaasaaddar Dooktar Tizzitaan invastimantii alaa harkisuuf mootummaan Ityoophiyaa diinagdee biyya keessaarratti fooyyahiinsa taasisaa jiraachuu himaniiru.

Abbootiin qabeenyaa Siriilaakaas gara Ityoophiyaa yoo dhufan deeggarsa barbaachisu hunda kan taasisan tahuu mirkaneessaniiru.

Ityoophiyaatti Ambaasaaddara Siriilaankaa kan turan ammatti ammoo Ministirri Dhimma Alaa biyyattii, daayreektarri jeneraalaa diiviizhiinii Afrikaa Ambaasaaddar Suumiiz Daasaanaa Yaakeen gama isaanitiin jijjiirrama hunda galeessaa fi riifoormii mootummaan Ityoophiyaa gaggeessaa jiru dinqisiifataniiru.

Abbootiin qabeenyaa Siriilaankaa carraa jirutti fayyadamuun Ityoophiyaatti invast akka godhan gaafataniiru.

Hinditti Imbaasiin DFRI Hind dabalatee, Taaylaand, Siriilaankaa, Neeppaal, Baangilaadiish, Butaaniii fi Kaazaakiistaan kan tajaajilu yoo tahu, abbootiin qabeenyaa biyyoota kanneenii daldalaa fi Invastimantii Ityoophiyaarratti akka hirmaatan xiyyeeffannoon hojjetamaa jiraachuu Imbaasichi ibsa Faanaa Broodkastiing Koorporeetif ergeen beeksiseera.",business
127,"
Finfinnee, Gurraandhala 2, 2012 (FBC) – Ityoophiyaan fooramii magaalota addunyaa 10ffaarratti hirmaachaa jirti.
 
Jilli Ityoophiyaa ministira Ministeera Misooma Magaalaa fi Koonistraakshinii Injiinar Ayishaa Mahaammadiin duurfamu fooramicharratti hirmaachaa jira.
 
Fooramiin magaalota addunyaa 10ffaan Emmireetota Arabaa Gamtooman Abudaabiitti kaleessa gaggeeffamuu eegaleera.
 
Fooramicharrattis jilli Ityoophiyaa Injiinar Ayishaa Mahaammadiin duurfamu hirmaachaa jira.
 
Dhaabbata Mootummoota Gamtoomanitti daayreektara olaanaa ""UN Habitat"" Maaymuunaa Mohaad Shariif dabalatee, ministiroonni biyyoota addaddaa, hoggansi misooma magaalotaa, kantiibonnii fi hayyoonni hirmaachaa jiru.
 
Waltajjii torbee tokkoof turu kanarratti marii, agarsiisni, muuxannoo waljijjiirraan ni gaggeeffama.
",business
128,"

Finfinnee, Gurraandhala 1, 2012 (FBC) – Daldalli bilisaa biyyoota Afrikaa dhiyeenyatti hojiirra akka oolu Komishinarri Komiishinii Gamtaa Afrikaa Muusaa Faakii himaniiru.

Komishinarri komiishinii Gamtaa Afriikaa Muusaa Faakii yaahii gamtaa Afrikaa 33ffaa irratti argamuun, daldalli bilisaa Biyyoota Afrikaa dhiyeenyatti hojiirra ni oola jedhan.

Bara Faranjoota 2020 keessa dameewwaan garagaraan hariiroo jiru cimsuun buhaa caalu galmeessuuf ni hojjennaas jedhaniiru.

Muusaa Faakii dhimmoota nageenyaa Ardichaa irratti haasawa godhaniin, bara darbe nageenyaa Sudaan kibbaaf, humni naageenya Amisoom Soomaaliyaa jiru akka achi turu gochuun hojiin nagaa fi tasgabbii hojjetamuu eeraniiru.
",business
129,"

Finfinnee, Amajjii 30, 2012 (FBC) – Fooramiin bizinasii Ityoo-Kanaadaa Finfinneetti gaggeeffamaa jira.

Fooramicharratti abbootiin qabeenyaa Ityoophiyaa 100 fi kan Kanaadaa 20 hirmaachaa jiru.

Fooramii bizinasichaarratti abbootiin qabeenyaa Kanaadaa damee daldalaa Ityoophiyaatti gita isaanii Ityoophiyaa waliin haala isaan waliin hojjechuu dandeessisu irratti marihachaa jiru.

Muummeen ministira Kanaadaa Jastiin Tiruudoon fi miseensoonni garee jila bizinasii Kanaadaa  kaleessa Finfinnee galuunsanii ni yaadatama.

Jilichi damee qonnaa, infoormaashin kominikeeshin teeknooloojiifi kanneen biroo kan of keessatti qabatedha.
",business
130,"

Finfinnee, Amajjii 30, 2012 (FBC) – Baankiin Daashan sagantaa carraa hojii uumuu ""Ethiopian Talent Power Series"" jedhamuun leenjii leenjitootaa naannoo Oromiyaa Adaamaatti leenjisaa ture 114 eebbisiise.

 

Leenjiin kun piilaarota jaha Kan qabu yoo tahu, leenjii carraa hojii uumuu, ijaarsa dandeettii Intarpiraayizoota xixiqqaafi giddu galeessaa, sagantaa deggarsa fayinaansii barnoota olaanoo, sagantaa qaqqabummaa faayinaansii, sagantaa kilabii bizinasii hundeessuufi walitti hidhaminsa gabaafi deggarsa faayinaansii taasisuu of keessaa qaba.

 

Leenjiin kunis lammiiwwan dandeettii hojii uumuu qaban dameewwan baankichaatti galmaahaniif Wiixata Amajjii 25-29, 2012tti kan kennamedha.

 

Obbo Mohaamnad Abbooyyee Itti Aanaa Kantiibaa Bulchiinsa magaalaa Adaamaa sirna eebbichaarratti dhaamsa dabarsaniin mootummaan badhaadhina biyyaa mirkaneessuuf carraawwan biyya keessaarratti xiyyeeffachuun dhaabbilee dhuunfaafi abbootii qabeenyaa waliin hojjechaa jira jedha.

 

Sagantaan Baankii Daashaniin eegalame kunis qaama karoorichaa yoo tahu, carraa hojii uumuun cinaatti itti fayyadama qarshiifi waliitti hidhamiinsa gabaa mijeessuu keessatti gaheen qabu olasnaa waan taheef nutis gama keenyaan deggarsa barbaachisu ni taasifna jedhan

 

Akk BDHKMNO gabaasetti; Baankichi sagantaa carraa hojii uumuu ""Ethiopian Talent Power Series"" jedhamu Kan naannoo Oromiyaa torban darbe ifoomsuunsaa ni yaadatama.

Kilabiin bizinasii Daashan Adaamaas harha ifatti hundeeffameera.
",business
131,"
Finfinnee, Amajjii 30, 2012 (FBC) – Baankiin Biyyoolessaa Ityoophiyaa hojimaata dhalattoonni Ityoophiyaa oomishaalee nyaata buhuuraa gara biyyaa akka galchan eeyyamu baase.
 
Ulaagaan isaas dhalattoonni Ityoophiyaa dhaabbilee biyya keessattis tahe alatti abbummaan bulchanirraa oomisha zayita nyaataa, sukkaaraa, qamadii fi oomishaalee nyaataa biroo sharafa mataa ofiitin gara biyyaa galchuu akka dandahu eeyyama.
 
Hojicharratti bobbahuufis waggoottan lamaan darbanitti akkaawuntii biyya alaatii qabaniin Doolaara Ameerikaa miiliyoona 1.5, Yuuroo yookin Paawundii Ingiliiz sanaan walgitu qabaachuu isaaniitiif ragaa Imbaasii Ityoophiyaa yookin Qoontsilaa Ityoophiyaaf dhiyeessuu kan dandahan, dhaabbata biyya keessatti guutummaadhan miseensota diyaaspooratiin hundaahetti fayyadamuudhan Ministeera Daldalaa fi Indaastiriirraa eeyyama baasuu akka dandahan tahuu eera.
 
Kanaan dura daldala akkanaarratti bobbahuun kan eeyyamamuuf qaamolee mootummaa fi fichisiistota biyya keessaa muraasa qofaaf ture.
 
Eeyyamamuun hojichaa dhiyeessiin akka dabaluu fi gabaan akka tasgabbaahu gumaacha ni qabaata jedhameera.
",business
132,"
Finfinnee, Amajjii 30, 2012 (FBC) – Preezdaantiin Ameerikaa Doonaald Traamp hojjettoota ragaa isaanirratti bahan lama muudamarraa kaasan.
 
Traamp aangorraa akka kaafaman himannaan akka irratti banamu ragaa bahuu isaanitiini hojiirraa kan arihaman.
 
Gamtaa Awrooppaatti ergamaan addaa Ameerikaa Goordan Soondlaandii fi Yuukreenitti ogeessi Ameerikaa Leetanaal Koloneel Aleeksaandar Viindimaan hojiirraa hirhifamuun itti himameera.
 
Preezdaantichi Roobii darbe himannaan irraa kahuun ega ibsameen booda, hoggansa isaanii irra deebiin ramaduuf hojjechaa jiru.
 
Seeneetiin Ameerikaa preezdaantii biyyattii 45ffaan himatamanii aangorraa akka hin kaafamne ega murteessen booda, Traampitti onnee caalmaa horataniiru.
 
Obboleessi lakkuu Leetanaal Koloneel Aleeksaandar Viindimaan, Yeevganii Viindimaan hojjetaa olaanaa Mana Maree Nageenya Biyyoolessaa ture. Jimaata darbe garuu kaafamuun gara Raayyaatti ergameera.
",business
133,"Finfinnee, Amajjii 29, 2012 (FBC)- Twutariin bara Faranjoota 2019 kurmaanaa 4ffaatti Doolaara Ameerikaa biiliyoona 1 walitti qabu beeksise.

Kunis kurmaana jalqabaatti yeroo jalqabaaf galii guddaa walitti qabuusaa himameera.

Dhaabbatichi galicha walitti qabu kan dandahee beeksisoota siyaasaan walqabatan ugguruun yoo tahu ibsameera.

Twutariin maamiltoota heedduu kan hawwate yoo tahu, kurmaan 4ffaa keessaa guyyaadhan fayyadamtoonni fi mamiiltoonni beeksisa hordofaan miiliyoona dhibba 1 fi miiliyoona 52 gahaaniiru jedhame.

Itti gafatamaan faayinaansii dhaabbaticha Needii Seegaal, kurmaanichi cimina waliigala waggichaa tahuu yoo ibsan, kenni tajaajila foyyahuun maammiltoonni akka dabalan taheera jedhe.

Hojii rawwachiisaan Twutarii Jaak Dorseey gama isaaniin fayyadamtoota haaraa tahanirratti kenna tajaajilarratti dhaabbatichi hojjechuusa ibsaniiru.",business
134,"Finfinnee, Amajjii 29, 2012 (FBC) – Baha Ityoophiyaatti daddabarsa nyaataa fi qorichoota seeraan alaarratti tohannoo cimaan akka barbaachisu koreen dhaabbii dhimmoota dubartoota, dargaggootaa fi hawaasummaa Mana Maree Bakka Buhoota Ummataa FDRI hubachiise.

Korichi bulchiinsa magaalaa Dirree Dawaatti Abbaa Taayitaa Tohannoo Nyaataa fi Qorichaa Riijinii Bahaatti Eejansii Fandii Qorichaa fi Dhiyeessii damee Dirree Daawaa daawwateera.

Baatiiwwan 6n darbanitti tohannoo taasiifameen, qorichoonnii fi nyaataaleen qulqullina hin qabnee fi yeroon tajaajilaa isaanii irra darbe gabaa irraa walitti qabuu fi oomishaaleen ‘FAFAh daanahoon nyaataman deeggarsaaf dhiyaachaa jiran tooniin 380 hojii irra akka hin oolle taasifamuun ibsameera.

Keessattuu nyaataaleen akka acheettoo, dammi, ashaboon ayoodinaa fi ruuziin tajaajila ala tahan baayyhinaan yeroo gabaa irra oolaan tohamu himameera.

Qorichoonni seeraan ala suuqota shaqaxaa shaqaxaa keessattii fi maqaa dhaabbilee 5niin Eejansii Fandii Qorichaa fi Dhiyeessa damee Dirree Daawaa bahanii mana qorichaalee dhuunfaatti yeroo gurguraman tohatamuu ibsameera.

Maqaa Hospitaalaanis eejansichaa bahuun mana kuusaa qorichaa dhuunfaatti yeroo gurguraman qabamuu koreen kanaaf ibsameera.

Qorichoonni hedduun ammoo kuusaa keessatti seeraan kaahamuu dhabuun tajaajila ala tahuu isaanii koreen kun daawwateera.

Naannichaatti qorichoota fi nyaata seeraan ala daddabarfamaa jiran hambisuuf hodoffii fi tohannoo cimaan akka barbaachisu miseensoonni koree kanaa hubachiisaniiru.

Qajeelfama irratti hanqinni yoo jiraate, koreen kun qorachuun qaama dhimmichi ilaaluuf dhiyeessuun furmaanni waaraa akka itti laattamuuf tattaaffii kan taasisu tahuu ragaan Mana Maree Bakka Buhoota Ummataarra argame ni mulhisa.",business
135,"
Finfinnee, Amajjii 29, 2012 (FBC) – Daldalli bilisaa aardii Afrikaa Adoolessa 2012 keessa ifatti ni eegalama.
 
Koomiishinarri Koomiishinii Daldalaa fi Indaastirii Gataa Afrikaa Ambaasaaddar Muuchaang Albart akka ibsanitti biyyoonni miseensa gamtichaa 54 waliigalticha mallatteessaniiru.
 
Biyyoonni 28 ammoo manneen maree bakka buutota ummataa isaaniitti dhiyeessuun raggaasifataniiru.
 
Yaahii dureewwan Gamtaa Afrikaa Gurraandhala 1 – 2,2012tti Finfinneetti gaggeeffamurratti biyyoonni hafan manneen maree bakka buutota isaaniitti dhiyeessuun akka raggaasifatan ni hojjetama jedhaniiru.
 
Kaayyon nananoo daldala bilisaa aardii Afrikaa hidhata diinagdee cimsuu, sochii daldalaa, oomishaa fi namootaa eeyyamuu, meeshaalee fi tajaajiloota waliigalteen irra gahame bilisaan akka sochoofaman taasisa.
 
Waxabajjii 30,2011 yaahii idilee Gamtaa Afrikaa Niijar Niyaamiitti taahameen daldala bilisichaa Waxabajjii 2012 eegalee hojiirra oolchuuf waliigalamuun isaa ni yaadatama.
 
Hojiin hubannaa uumuu amma Caamsaa 2012tti kan raawwatamu tahuunis eerameera.
 
Ityoophiyaan Bitootessa 12, 2011 waliigalticha Mana Maree Bakka Buutota Ummataatti dhiyeessuun waliigalticha raggaasisuun ishee ni yaadatama.
 
Ityoophiyaan waliigalticha raggaasisuun biyya 22ffaa turte.
",business
136,"

Finfinnee, Amajjii 28, 2912 (FBC) – Paarkii Indaastirii Qilinxoo keessatti warshaa qorichaa fi meeshaalee fayyaa oomishu hojjechuuf dhagaan buhuuraa kahameera.

Dhagaan buhuuraa kaahame Maanufaakchariingiin Afriitiyuur Faarmaaseetiyuukaal hojii invastimantii paarkii indaastirichaatti akka eegalu isa dandeessisa jedhameera.

Warshichi Doolaara Ameerikaa miiliyoona 10 kan ijaarramu yoo tahu, baatiiwwan 18 keessatti ni xumurama jedhameet eegama.

Guutummaan hojiitti yoo galu dandeettii waggaatti qorichoota afaaniin fudhataman biiliyoona 1olii fi qorichoota shirooppii qaruuraa miiliyoona 18 oomishee dhiyyeessuu ni qabaata jedhameera.

Warshichi namoota 100 ol tahaniif caarraa hojii kan uumu yoo tahu, qindoomina abbootii qabeenyaa biyya keessaa fi alaatin kan ijaarramudha.

Qorichootarra darbee meesholee yaala fayyaaf barbaachisan hedduu ni oomisha jechuun Tsaggaayee Niguus gabaasera.
",business
137,"Finfinnee, Amajjii 28, 2012 (FBC) – Agarsiifni, Baazaarii fi Siimpooziiyeemiin Waldaalee Hojii Gamtaa Biyyaaleessaa 7ffaan giddugala agarsiisa Finfinneetti eegalameera.

‘Waldaalee hojii gamtaa ijaarsa nageenyaafh mata duree jedhuun gaggeeffamuu eegalee jira.

Eejansiileen hojii gamtaa biyyatiitti qaalahiinsa jireenyaa magaaloota keessatti uummamu tasgabbeessuuf shoora olaanaa qabaachuu itti aanaan daayreektara olaanaa Eejansii Waldaalee Hojii Gamtaa Federaalaa obbo Abdii Mummad ibsaniiru.

Sababa kanaan waldaalee hojii gamtaaf xiyyeeffannoo addaa kennuun hojjetamaa jira jedhan.

Agarsiisa kanarratti muuxxaannoo gaggaariin biyya keessaa 6 fi biyya alaa 2 ni dhiyaatu jedhameera.

Muuxxannoo gaggaarii dhiyaatu kanarratti yaadni dhiyaachuun mariin kan gaggeeffamu tahuu ibsameera.",business
138,"Finfinnee, Amajjii 28,2012 (FBC)-Koonfaransiin buna Idil addunyaa 2ffaan qopheessummaa Ityoophiyaatin harha Galma Barkumeetti ni eegalama.

Koonfaransichi mata duree ""Buna biyya argama isaarraa"" jedhuun guyyoota sadiif Finfinnee Galma Barkumeetti ni gaggeeffma jedhameera.

Koonfaransii kanarratti agarsiisnii fi baazaariin bunaa ni dhiyaata.

Buna Ityoophiyaa sadarkaa addunyaatti beeksisuuf asxaa fi braandiin buna Ityoophiyaa ni beeksifama.

Dhandhamni bunaa, aadaa, sirni buna danfuu fi dorgommiin garagaraa ni gaggeeffama jedhameera.

Qophiin kun dhama uummaamaa buna Ityoophiyaa sadarkaa idil addunyaatti beeksisuuf carraa gaarii tahuu Abbaan Taayitaa Bunaa fi Shaayii Ityoophiyaa beeksiseera.

Abbaan Taayitaa Bunaa fi Shaayii Federaalaa erga hundaahee koonfaransii buna idil addunyaa yeroo lammaffaaf qopheessuun isaa himameera.

Koonfaransii kanarratti aangahoonni olaanoon, dippiloomaatonni, bakka buutonni oomishtoota bunaa, dhiyeessitoonni, ogeeyyiin biyya keessaa fi alaa kumni 1 fi 500 ol ni hirmaatu jedhameera.

Ityoophiyaan waggaa waggaadhan buna toonii kuma dhibba 2 ol gara alaatti ni ergiti jedhame.

Daldallii bunaa galii sharafa alaa irraa argamu %30 kan uwwisu yoo tahu, namoonni miiliyoonni 15 ol oomisha bunaan jiruu fi jireenya isaanii dursaa akka jiran ragaan Abbaa Taayitaa Bunaa fi Shaayii Federaalaarraa argame ni mulhisa.",business
139,"Finfinnee, Amajjii 27, 2012 (FBC) – Daandiin Qilleensaa Ityoophiyaa hojiilee suphaa xiyyaaraa hojjechuuf Garee Invastimantii Saanaad waliin waliigaltee waggoota 15 mallatteessera.

Dhaabbata kana waliin hojiilee suphaa walitti hidhamiinsaan hojjechuf waliigaluu isaanii hoji raawwachiisaa olaanaan Daandii Qilleensaa Ityoophiyaa obbo Tawaldee Gabramaariyaam ibsaniiru.

Waliigalteen waggoota 15f turu kunis buhaa konfaransii ayiveeshiinii Afrikaa tahuu himan.

Hojiin suphaa gamtaan gaggeeffamu kun muuxannoo teeknooloojii guddisuu fi fooyyeessuuf kan gargaaru tahuu obbo Tawaldeen dubbataniiru.

Walitti hidhamiinsa Afrikaaf isa jalqabaa kan tahe kanatti gammaduu isaanii hoji raawwachiisaan olaanaan Saanaad Mansuur Janhaddiin himaniiru.

Haaylayyasuus Makoonnintu gabaase.",business
140,"Finfinnee, Amajjii 27, 2012 (FBC) – Meeshaaleen koontiroobaandii Birrii miiliyoona 17 fi kuma dhibba 6 fi kuma 84 olitti tilmaammamu tohatame.

Guyyaa kaleessaa meeshaaleen koontiroobaandii kanneen akka, sukkaaraa, zayita, uffataalee, bilbiloonni sochootuun, elektirooniiksii, qorichoonni, jimaa fi kanneen biroo hordoffii taasifameen biyyaa bahuu fi galuuf adeemsarra osoo jiranuu tohatamuun ibsameera.

Meeshaalee kanneen bosonaa fi daandii dhokataa keessa imalchiisuuf yaaliin taasifamaa osoo jruu qindoomina hojjettoota Guumrukaa fi qaamolee nageenyaan tohatamaniiru.

Meeshaaleen koontiroobaandii kunneen Dirree Daawaa, Awaash, Mooyyaalee, Umaraa fi daandiiwwan irratti tohannoo jala ooluu isaanii ragaan Ministeera Galiiwwanii irraa argame ni mulhisa.",business
141,"

Finfinnee, Amajjii 26, 2012 (FBC) – Gareen Invastimatii Gamtaa Chaayinaa Ityoophiyaatti naannoo Industirii ijaaruuf fedhii qabaachuu beeksise.

Ministir Deettaan Ministeera Dhimmaa Alaa Dooktar Akiliiluu Haylamikaahel jila preezdaanti garee invastimatichaa Sahiicheeng Zhiing durfamu waliin marihataniiru.

Maricharrattis carraa invastimantii Ityoophiyaatti argamu, dhimmoota mootummaa Ityoophiyaan dursa kennamaanii fi feedhii garee invastimatii kanaarratti marihachuu Ministeerri Dhimma Alaa beeksiseera.

Dooktar Akiliiluun Ityoophiyaa keessa biyyoota lamaan fayyaduu kan dandahu jiraachuu garichaaf ibsaniiru.

Preezdaantin garee invastimatichaa Sahiicheeng Zhiing gama isaniin dhaabbatichi Finfinnee naannoo industirii ijaaruuf karoora akka qabu himaniiru.

Akka ibsa preezdaantichaatti naannichi oomisha elektirooniksii fi wiirtuu gabbisa sooftiweerii dabalatee hoteeloota tajaajila garagaraaf oolaanii fi gamoo manneen jireenyaa waliinii of keessatti kan qabatedha.

Karoora gareen invastimantichaa qabate akka milkaahuuf mootummaan Ityoophiyaa deeggarsa barbaachisu akka taasisu ibsameera.
",business
142,"

Finfinnee, Amajjii 26, 2012 (FBC) – Fooramiin invastimantii fi daldalaa Ityoophiyaa guyyaa kaleessa Kuwaatar Dohaatti gaggeeffameera.

Fooramicharratti Kuwaatar kan jiraatan invatitaroonni, abbootiin qabeenyaa dhaabbilee fi hoggantoonni, namoonni dhuunfaa damee daldalaarratti bobbahan, bakka buutoonni hariiroo hawaasaa fi kanneen waamichi taasifameef hirmaataniiru.

Akkasumaas Ministeera Dhimmaa Alaa Kuwaataritti hogganaan dhimmoota Afrikaa Ambaasaaddar Abdurhaam Aldoosooriin dabalatee bakka buutonni wajjira mootummaa garagaraas hirmaataniiru.

Kuwaatarirri ergamtuun addaa fi ambaasaaddarri guutuun FDRI Saamiyaa Zakkaariyaa haasaa baniinsa foormaichaa taasisaniin hariiroo Ityoophiyaa fi Kuwaatar gidduu jiru sadarkaa guddarra gahuu ibsaniiru.

Waltajjicharratti abbootiin qabeenya Kuwaatar damee qonnaa,fi hoteelaa fi turizimii akkasumaas oomisha qorichaa fi tajaajila fayyaarratti bobbahan jiraachus ibsameera.
",business
143,"Finfinnee, Amajjii 26, 2012 (FBC) – Biyyoonni gaazii ergan sababa vaayirasii koroonaan oomisha isaanii hirhisuufi

waldaan biyyoota gaazii oomishanii fi erganii (OPEC) fi tumsitoonni isaanii sababa dhiibbaa vaayirasii koroonaan guyyaatti oomisha gaazii barmeela kuma dhibba 5 hirhisuuf yaada jiraachuu ibsame.

Weerara vaayirasi koroonaa Chaayinatti mudateen kurmaana jalqaba waggatti fedhiin gaazii barmeela kuma dhibba 2 fi kuma 50 hirhisuu akka dandahu tilmaamameera.

Raashiyaa dabalatee waldaan biyyoota gaazii oomishaanii fi erganii yeroo qabameef dursanii walgahii ministirootaa gaggeessuuf karoora qabachuu ibsameera.",business
144,"Yaahiin Aviyeeshinii Afrikaa 5ffaan Finfinneetti gaggeeffamaa jira.
 
Yaahii fi agarsiisni Aviyeeshinii Afrikaa kun harha magaalaa Finfinneetti gaggeeffamuu eegaleera.
 
Yaahichaan damee aviyeeshinii fi dhiibbaa koroonaavaayrasii fi fala isaarratti marihachuudhan kallattiin ni kaahamaan eegama.
 
Yaahicharratti indaastirii daandiiwwan qilleensaa Afrikaa fi koroonaavaayrasiirratti ni marihatama.
 
Daandiiwwan qilleensaa Afrikaa heedduu(100 ol tahan) fi dhaabbileen damichaan hidhata qaban hirmaachaa jiru.
 
Waltajjichaanis imaltoota indaastirichaa akkaataa saaxilama vaayrasicharraa ittisuun dandahamurratti ni marihatama.
 
Yaahichi harhaa fi booru Hoteela Skaaylaayititti itti fufuun gaggeeffama.
",business
145,"Amaazoon vaayrasii koroonaa sababeeffachuun oomishaalee daballii gatii hin barbaachiifne taasisaanii fi odeeffannoo dogoggoraa tamsaasan miliiyoona 1 fuulasaarraa haquu beeksiseera.

Dhaabbatichi oomishaalee tajaajila Vaayrasicha ittisuuf oolaa kanneen gatiin isaanii %5 ol dachaan dabalanirratti tarkaanfii kana fudhachuu ibseera.

Dhaabbatichi gurgurtoonni oomishaalee gurguraniif yeroo mara odeeffannoo sirrii akka dhiyeessaniif qajeelfama baaseera.

Kanneen qajeelfamicha cabsan ammoo fuulasaarra akka haqu beeksiseera.

Yeroo fayyaan addunyaa haala sodaachisaa keessa jiru kanatti oomishaalee barbaachisoo tahanirratti gatii dabaluun komii olaanaa tahaa jira jedhameera.

Tarkanfiin kun qaamoolee daballii gatii taasisuun maamiltoota dogoggorsuuf yaalan ni dabalata jedhameera.

Sababa kanaan dhaabbileen inshuuransii qajeelfama  gatii haqaa qabeessa tahe hordofuu akka qaban yaadachiiseera.

Dhiyeessitoota qaljeelfama Dhaabbatichaa cabsa hojiin tohannoo fi tarkaanfii fudhachuu itti fufa jedhame.",business
146,"Torbeen baazaarii fi agrsiisa ogummaa fi teeknikaa magaalaa Finfinnee 10ffaan baname.
 
Torbeen baazaarii fi agrsiisa ogummaa fi teeknikaa kun Giddugala Egzibiishinii Finfinneetti banameera.
 
Sirna baniinsaarrattis sadarkaa itti aanaa kantiibaa magaalaa Finfinneetti qindeessaan dhaabbilee mootummaa tajaajila laatanii Injiinar Indaawwaq Abbixee, daayreektarri olaanaan Eejansii Barnoota Leenjii Teeknikaa fi Ogummaa obbo Nigaatuu Daanyaachaw dabalatee hoggansi biroon argamaniiru.
 
Waltajjicharratti oomishaaleen teeknooloojii 500 ol tahan guyyootii shaniif kan itti dhiyaatan taha.
",business
147,"Mariin dhimma riifoormii damee loojastiiksiirratti xiyyeeffatu gaggeeffame.
 
Waltajjii marichaa kan qopheesse Waajjira Muummee Ministiraati.
 
Marichi damee dhuunfaa jajjabeessuuf kan xiyyeeffatedha.
 
Rakkoolee damichaa furuuf mootummaan tarsiimoo loojastiiksii biyyoolessaa qopheessuun hojjechaa jira jedhaniiru ministirri Ministeera Geejibaa aadde Daagmaawiit Moogas.
 
Daayreektarri Abbaa Taayitaa Dhimmoota Maariitaayimii obbo Abarraa Makoonnan sirni loojastiiksii kanaan duraa jajjabeessaa hin turre jedhan.
 
Gara damee indaastiriitti akka guddatu hojjetamaa jiraachuus eeraniiru.
 
Oofiisarri olaanaan Dhaabbata Tajaajila Geejiba Galaanaa fi Loojastiiksii obbo Roobaa Magarsaan dameen dhuunfaa dabalaa dhufuu isaatin deeggaramuu qaba jedhan.
 
Waltajjiin marichaa haala mijeessummaa Baankii Addunyaatti speeshaaliistii damee dhuunfaa Faantuu Faariisin gaggeeffameera.
 
Yuunvarsiitii Finfinneerraa Dooktar Maatewoos Hinsarmuu fi preezdaantiin Hawaasa Loojastiiksii aadde Eelsaabeex Geetaahuunis marihattummaadhan dhiyaataniiru.
",business
148,"Hojii daldalaa mijataa fi sihataa taasisuu kan dandeessisu tajaajilli elektirooniiksii daldala Poortaalii biyyaalessaa ifoomera.

Tajaajilli kun lammiileen intarneetii fayyadamuun tajaajila eeyyama ijaarsaa, hojii daldalaa, adeemsa kenniinsa eeyyama daldalaa fi odeeffaannoo onlaayiniin tajaajila fooddaa tokkoo akka argataniif kan qophaahedha jedhame.

Tajaajilli elektirooniksii daldalaa Poortaalii biyyaalessaa kun Ministeerri Innooveeshinii fi Teeknooloojii dhaabbilee deeggartootaa waliin tahuun kan qopheesse akka tahe ibsameera.

Tajaajjilli kun hojii daldalaa ammayyeessuu fi sihataa sadarkaa idil addunyaatti dorgomaa tahe taasisuuf ajandaa mootummaan qabate keessa isa tokko tahuu Ministir deettaan Ministeera Innooveeshinii fi teeknooloojii Dooktar Ahimaddiin Muhammad ibsaniiru.

Hojimaatichi sirna daldalaa sadarkaa addunyaatti dorgomaa taasisuurra darbee, baasii, yeroo fi humna qusachuun sosochii invastimantii biyyattii ammayyeessuu keessatti shoora olaanaa qaba jedhameera.

Imala biyyattiin gara odeeffaannoo diijiitaalaatti gochaa jirtus ni milkeessa jedhan.

Poortaaliin Biiznasii kun gama koodii QR fi marsariitii (www.eservices.gov.et/business/hom) afaan Amaariffaa fi Ingiliffaan kan qophaahe yoo tahu, yeroo itti aanu afaanoota biyyattii biroon eegaluuf hojjetamaa jiraachuu ragaan Ministeera Innooveeshinii fi Teeknooloojii FDRI irraa argame ni muulhisa.",business
149," Qaalahiinsa jireenyaa tasgabbeessuuf hojjechaa jiraachuu Ministeerri Daldalaa fi Indaastirii FDRI beeksise.

Ministeerichi dhaabbilee, caasaalee mootummaa hanga gadiitti jiruu fi hawaasa waliin tahuun daballii gatii fi qaalahiinsa jireenyaa ittisuuf hojjechaa jiraachuu beeksiseera.

Daldaltoota seeraan ala daballii gatii taasisanii fi faddaaltota seeraan alaa tohachuuf hojii hojjetameen, Oromiyaatti faddaaltoota fi daldaaltoota seeraan alaa kuma 14 fi 961, Finfinneetti kuma 17 fi 182, Amaaraatti kuma 53 fi 126, naannoo Ummattoota Kibbaatti kuma 6 fi 320 fi Beeniishaalgul Guumzitti 150 irratti tarkaanfiin bulchiinsaa fudhamuu ibsameera.

Magaalaa Finfinneetti opporeeshiinii guyyoota sadiif gaggeeffameen kuduraa fi muduraa konkolaattoota 59, xaafii fi qamadii konkolaattota 52 fehamanii seeraan ala gurgurtaaf dhiyyaachuura turan tohatamaniiru.

Kuduraaalee fi midhaan dheedhiin tohataman kunneen gama waldaalee hojii gamtaa fi shamattootaan gatii madaalawaan jiraattootatti akka gurguraman godhameera jedhame.

Dhaabbilee, waldaalee, shamattoota, daldaltootaa fi faddaaltota seeraan alaa qaalahiinsa jireenyaaf sababa tahan adda baasuun xiyyeeffannoon irratti hojjechaa jiraachuu ragaan ministeericharraa argame ni muulhisa.
",business
150,"Bulchiinsi magaalaa Finfinnee daballiin gatii taasifamee fi hanqinni bobahaa tokkollee kan hin jirre beeksiseera.

Buufataalee bobahaa fi qaamolee biroo dhiyeessii bobahaarratti rakkoo uuman tohachuun cimee kan itti fufu tahuu Biiroon Daldalaa Finfinnee beeksiseera.

Tibba kana magaalichatti hanqinni bobahaa muudateera jechuun buufataalee bobahaa tokko tokkotti hiriirri konkolaattotaa muulhachaa jiraachuu hogganaan biirichaa obbo Abdulfattaa Yesuuf ibsaniiru.

Hordoffii taasifameen dhuma baatii kanaa yaaliin daballii gatii fi bobahaa dhoksuu jiraachuu himaniiru.

Magaalichatt daballiin gatii taasifamee fi hanqinni bobahaa tokkollee akka hin jiraanne ibsaniiru.

Sirna hordoffii fi tohannoo cimsuun rakkoo uummame yeroo gabaabaa keessatti sirreessuuf xiyyeeffannoon kan hojjetamu tahuu obbo Abdulfattaan ibsuu isaanii ragaan Waajjira Prees Sakreetaariyaatii magaalichaarraa argame ni muulhisa.",business
151,"Dhaabbanni Raashiyaa ""X5"" oomisha abaaboo Ityoophiyaa bituufi. 
""X5"" oomisha abaaboo Ityoophiyaadhaa gara Raashiyaatti erguufi.

Dhaabbanni Raashiyaa oomisha nyaataa gurguruun beekamu ""X5"", oomisha abaaboo Ityoophiyaadhaa gara Mooskoow erguufi.

Dhaabbatichi karaa RVI oomishicha gara Mooskoow kan ergisiisu.

Oomishti ergamu kan Afriiflooraati.

Oomishaaleen abaaboo sadarkaa isaanii eeggatan kanneen Paayterookaa fi Peereekreestook magaalaa Mooskootti gabaadhaf dhiyaatu.

Dhaabbanni Raashiyaa kun abaaboo Ityoophiyaadhaa gara Mooskootti erguudhan kan jalqabaa taha jedhameera.",business
152,"Godina Shawaa Lixaa aanaa Dirree Incinniitti meeshaaleen koontiroobaandii tohatamaniiru.

Meeshaaleen tohataman konkolaataa fehumsaatin dabarfamaa tureera.

Bunni kuntaalli 51, bobahaa barmeeliin 17, zayitiin nyaataa abbaan liitirri 20 soddomni, abban liitira sadii 12 fi sukkaarri kuntaalli 7 qabameera.

Meeshaan koontiroobaandii kun gara magaalaa Ambootti osoo geejibsiifamaa jiruu tohatamuu Waajjirri Poolisii Aanaa Dirree Incinnii beeksiseera.

Konkolaachistoonni meeshaalee kana dabarsaa turan poolisii jalaa kan miliqan tahuu fi eenyummaan isaanii ammaaf kan hin beekamne tahuu ragaan Waajjira Koominikeeshinii Mootummaa Aanaa Dirree Incinniirraa argame ni muulhisa.
",business
153,"Dargaggoon lammii Indooneezhiyaa gogaa luka lukkuurraa kophee hojjeteera.

Indooneezhiyaatti jiraataa magaalaa Baanduuk kan tahe Nuurmaan Fariyeekaa dargaggoo umrii waggaa 25ti.

Dargaggichi gogaa luka lukkuu fayyadamuun kophee hojjeteera.

Abbaan Fariyeekaa gogaa luka lukkuurraa kophee akka hojjetuuf yaada dhiyeessafii ture.

Innis gorsa abbaasaa fudhachuun bara Faranjootaa 2017 yeroo jalqabaaf gogaa luka lukkuurraa kophee hojjeteera.

Gogaan luka lukkuu gogaa bofaa fi naachatiin walfakkaata.

Amala shaakarrraahaa waan qabuuf.

Fariyeekaa fi abbaa isaa dabalatee namoonni 5 hojicha hojjetaa jiru.

Namoonni kanneen amma guutumaa guututti gogaa luka lukkuurraa kophee hojjetaa jiru.

Kophee takka hojjechuufis lukkuu 45 akka gaafatu ibsu.

Kophichi wayita gabaarra oolu gatii Doolaara 35 hanga 40 baasuu dandaha jedhameera.

Kophichis maamiltoota biratti jaalatamuu dargaggichi ibseera.",business
154," Bulchiinsi Godina Addaa Oromiyaa Naannawa Finfinnee abbootii qabeenyaa alseerummaan hojii albuudaa irratti bobbahan ittise.

Bulchaan Godina Addaa Oromiyaa Naannawa Finfinnee obbo Girmaa Hayiluu fayyadamummaa ummataa fi gaaffii hoji dhabdummaa hawaasa biraa kahu hundeerraa deebisuuf hojjechaa jira jedhan.

Buhuuruma kanaan abbootii qabeenyaa oomisha cirrechaa aanaalee godinichaa keessatti fayyadamummaa hawaasaa fi dargaggoota naannoo cinaatti dagachuun qaxxaamuraan duroomuuf hojjechaa jiran irratti tarkaanfii fudhatamuu himaniiru.

Aanaalee godinichaa; Barrak, Sabbataa Awwaas fi Sulultaa keessatti saamicha qabeenyaa uumamaa alseerummaa bakka jirutti ittisuun karaa sirna qabeessa taheen hawaasnii fi dargaggoowwan godinichaa fayyadamummaan isaanii akka mirkanaahuuf bulchiinsi godinichaa xiyyeffannoon hojjechaa jira.

Akka Kominikeeshiniin Godina Addaa naannawaa Finfinee beeksiseetti, kana milkeessuuf dargaggoowwan gurmaahuun rakkoo dinagdee hiikkachuuf abbootii qabeenyaa irraa maashina kireeffachuun abbumman akka hojjetan ni taasifama jedhameera.

Abbootiin qabeenyaas saamicha fi lafa qotee bulaa karaa seeranalaan babalhifatan irraa akka of qusatanis hubachiisaniiru.
",business
155,"Waldaaleen Hojii Gamtaa Shamattootaa magaalaa Finfinneetti gabaa tasgabbeessuuf hojjechaa jiraachuun ibsame.

Hoggansi Biiroo Daldalaa Finfinnee fi dhaabbilee waamamoon hoggansa Waldaalee Hojii Gamtaa Shamattootaa waliin daawwii gabaa taasisaniiru.

Hogganaan biirichaa obbo Abdulfattaah Yasuuf hojiin waldaaleen hojjechaa jiran jajjabeessaa tahuu ibsanii, dhiyeessiin oomishootaa fi meeshaalee hawaasni baayhinaan barbaaduu akka dabalu dhaamaniiru.

Ariitii fi gatii madaalawaadhan oomishaalee dhiyeessuun ni barbaachisas jedhan.

Naannolee fi warshaalee waliin hidhata uumuun hawaasa tajajailuuf akka hojjetanis gaafataniiru.

Xaafii, qullubbii adii, loomii, timaatima, barbaree fi oomishaaleen warshaalee gatii madaalawaadhan dhiyaachaa jiraachuu Prees Sakreetaariyaatiin Magaalaa Finfinnee beeksiseera.
",business
156,"Naannoo Amaaraatti dhaabbilee daldalaa daballii gatii seeraan alaa taasisan 925 irratti tarkaanfiin fudhatame.

Daldaltoonni tarkaanfiin irratti fudhatame vaayrasii koroonaa sababeeffachuudhan daballii gatii hin malle taasisaniiru jedheera Biiroon Daldalaa fi Misooma Naannoo Amaaraa.

Gochaa akkanaa hordofuu fi tohachuuf gareen tohannoo amma aanaatti hundaahuunis eerameera.

Shakkamtoonni 16 tohannaa jala oolanii qorannaan irratti gaggeeffamaa jira.

Tamsahina vaayrasichaa ittisuuf hojjetamaa kan jiru yammuu tahu, hanqinni alkoolii fi haguuggii fuulaa fi funyaanii jiraachuun ibsameera.

Naatnaaheel Xigaabuutu gabaase.
",business
157,"Magaalaa Finfinneetti daldaltoota weerara vaayrasii koroonaa sababeeffachuun daballii gatii taasisanirratti tarkaanfiin fudhamuun itti fufeera.

Bulchiinsi magaalichaa sababa weerara vaayrasichaatin hanqinni dhiyeessii meeshaalee fi daballiin gatii akka hin muddanne koree hundeessuun hordoffi fi tohannoon taasifamaa jira jedhame.

Koreen kun guyyoota darbanitti dhaabbilee daldalaa kuma 14 irratti tohannoo fi hordoffii taasiseera.

Haaluma kanaan gosoota omishaalee 11 fi faarmaasiiwwan 12 dabalatee dhaabbilee daldalaa 768 irratti tarkaanfiin fudhatamuu hogganaan Biiroo Daldalaa Finfinnee obbo Abduulfattaa Yesuuf himaniiru.

Dhaabbileen kanneenis warreen daballii gatii hin mallee taasisan, gamtaan gatii murteessan, oomisha kuusanii fi dhoksaniidha jedhan.

Dhaabbiilee fi daldaltoota rakkoo uumuun haaluma badii isaaniin tarkaanfii bulchiinsaa dabalatee hanga saamsuutti fudhatamuu ragaan Waajjira Seekteeriyaat Preesii Finfinneerraa argame ni muulhisa.",business
158,"Magaalaa Laga Xaafoo Laga Daadhiitti sukkaarri seeraan alaa kuntaalli 865 tohatamuu waajjiri poolisii magaalichaa beeksise.

Waajjirichatti qorataan yakkaa fi ittisa balaa tiraafikaa gargaaraa saajiin Addisuu Iinsaa, sukkaarri eeyaamni isaa warshaa sukkaaraa Fincaahaa hanga Finfinnee ture konkolaataan fehamee Finfinnee darbuun iddoo biraatti osoo imalaa jiruu tohatamuu ibsaniiru.

Sukkaarri Birrii miililyoona 1 fi kuma dhibba 7 ol baasu seeraan ala geejibsiifamaa ture tohatamuun mootummaaf galii yoo tahuu, Konkolaachiiftoonnis tohannoo jala ooluun adabbiin itti laatameera jedhame.

Oduu biroon godina Shawaa Bahaa aanaa Adaamaatti loon seeraan alaa 54 tohannoo jala oolaniiru.

Loon kunneen godina Arsiirraa kahuun seeraan ala fehamanii osoo geejibsiifamaa jiranuu tohatamuu waajjiri Gabaa aanaa Adaamaa beeksiseera.

Daldaltoonni loon kanneen oofaa turan warreen eeyyama daldalaa hin qabne akka tahanii fi yeroo ammaa tohannoo seeraa jala jiraachuun ibsameera.
",business
159,"Magaalaa Finfinnee kutaa bulchiinsa Yekkaatti barbareen seeran ala kuufame kuntaalli 200 tohatame.
 
Kutaa bulchiinsa Yekkaa aanaa 10 iddoo addaa Saalayshii fi gooxii Goohi jedhamutti barbeen kuntaallii 200, Qullubbii Adiin kuntaalli 15 fi Ashaboon kuntaalli 5 seeran ala kuufame ture tohatamuu Koomishiniin Poolisii magaalichaa beeksiseera.
 
Gochichi gocha tahe jedhamee faayidaa hin malle argachuu fi uummata jeequuf kan raawwatame tahuu ajejaan buufata poolisii naannoo Kotabee Komaandar Bayyanaa Dheereessaa dubbataniiru.
 
Hawaasni gochaa akka kanaarraa of qusachuu akka qabuu fi yakka kamuu ittisuuf Poolisii waliin dhaabbachuu akka qabu Koomishiniin Poolisii magaalaa Finfinnee waamicha dhiyeessera.",business
160,"Waggoottan shanan dhufanitti Oromiyaarraa oomisha Abuukaadoo alatti erguuf hojjetamaa jiraachuu Preezdaantiin mootummaa naannoo Oromiyaa obbo Shimallis Abdiisaa himaniiru.
 
Jilli obbo shimallisiin durfamu qophii sanyii filatamaa Abuukaadoo buufata biqiltuu godina shawaa Bahaa aanaa Adaamaatti misoomaa jiru daawwateera.
 
Preezdaant Shimallis hojiin sanyii filatamaa Abuukaadoo kun saffisaan godinaalee Oromiyaa oomisha abuukaadoof mijataa tahanitti babalhachuu akka qabu ibsaniiru.
 
Waggoottan shanan dhufan keessatti Abuukaadoo sanyii filatamaa baayyhinaan oomishuun gabaa alaaf dhiyeessuuf xiyyeeffannoo addaan hojjetamuu akka qabu dubbataniiru.
 
Misooma Abuukaadoorratti hojjechuun diinagdee qonnaan bulaa guddisuuf qaamni hundi tumsa barbaashisu gochuu akka qabu obbo Shimallis dhaamuu isaanii ragaan Biiroo Qonnaa fi qabeenya uummamaa Oromiyaarraa argame ni muulhisa.",business
161," Naannoo Oromiyaatti dhaabbilee daldalaa weerara vaayrasii koroonaa sababeeffachuun seeran ala daballii gatii taasisan 1085 irratti tarkaanfiin fudhame.
 
Mootummaan naannoo Oromiyaa dhaabbilee daldalaa dhibee Koroonaa sababeeffachuun oomisharratti gatii dabalalan kuma 1 fi 85 saamseera.
 
Namoonni 13 ammoo seeratti dhiyaataniiru.
 
Akka naannichaatti tatamsahina vaayrasii koroonaa tohachuuf sadarkaa hundatti koreen hundaahee hojii qabatamaa keessa galuu ibsameera.
Koreen kun dhibee koroonaa tohachuuf of eeggannoo taasifamuu qaburratti ummataaf odeeffannoo kennuu fi hubannoo uumuurratti xiyyeeffannoon hojjechaa akka jiru ibsameera.
 
Gama biraatiin ammoo korichi seera-maleessummaa rakkoo fayyaa hawaasaa idil-addunyaa mudate hordofee uummamu tohachuuf hojjechaa jira.
 
Tohannoo fi hordoffii hanga guyyaa harhaatti taasifameen naannichatti dhaabbileen daldalaa kumni 1 fi 85 seeraan ala oomishaalee irratti gatii dabalan saamsamaniiru.
 
Akka Biiroon Dhimmoota Koominiikeeshinii Mootummaa naannichaa ibsetti, eeruu ummataa fi deeggarsa qaamolee nageenyaan tarkaanfiin fudhatamuu eegale cimee itti fufa jedhame.
 
Seera maleessummaa sababa kanaan raawwatu ittisuuf qaamooleen hundi gumaacha irraa eegguma taasisuu akka qabu waamichi dhiyaatera.
",business
162,"Mootummaan naannoo Oromiyaa dhaabbilee daldalaa seeraan ala daballii gatii taasisan 1,085 irratti tarkaanfii fudhate.

Dhaabbileen kanneen tamsahina vaayrasii koroonaa sababeeffachuudhan gatii madaalawaadhan hawaasaf tajajaila laachuu osoo qabanii, daballii seeran alaa taasisaniiru.

Dhaabbileen daldalaa 1,085 kan saamsaman yammuu tahu, daldaltoonni 13 seeraf dhiyaataniiru.

Naannichatti vaayrasicha ittisuuf koreen sadarkaa sadarkaadhan hundaahee hojjechaa jiraachun ibsameera.

Hubannaa hawaasaa cimsuufis hojjetamaa jira.

Daldaltoota seeraan ala daballii gatii taasisan irratti tarkaanfiin fudhatamu cimee kan itti fufu tahas jedhameera.

Hawaasnis deeggarsaa fi tumsa akka taasisu mootummaan gaafateera.
",business
163,"Dhaabbilee daballii gatii hin malle taasisan, oomisha qulqullina isaa hin eeggannee fi maddisaa hin beekamne gurguraa turan irratti tarkaanfiin fudhatame.

Abbaan Taayitaa Bulchiinsaa fi Tohannoo Nyaata, Dawaa fi Kunuunsa Fayyaa Finfinnee akka beeksisetti, dhaabbilee kuusaa qorichaa gochaa akkanaa raawwachaa turan 37 irratti tarkaanfiin saamsaa fudhatameera.

Dhaabbilee 24f ammoo akeekkachiisni kennameera.

Dhaabbileen kanneen oomishaalee weerara vaayrasii koroonaa ittisuuf gargaaran irratti gatii dabaluudhan gurguraa kan turanidha.

Oomishaalee qulqullina isaanii hin eeggannee fi maddi isaanii hin beekamnes gabaadhaf dhiyeessaniiru.

Dhaabbilee kuusaa qorichaa magaalaa Finfinnee keessatti argaman 940 keessaa 725 irratti tohannoon gaggeeffameera.
",business
164,"Namni dhuunfaa sukkaaraa fi keemikaala biyyee diimaa waliin makuun damma jechuun gurguruuf qopheesse tohatameera.

Namichi kun magaalaa Finfinnee Boolee aanaa 11 iddoo Arraabsaa Lammii jedhamutti sukkaaraa fi keemikaala biyyee diimaan makuun damma jechuun gurguruuf wayita turetti harkaa fi harkatti tohatamuu Koomiishiniin Poolisii Finfinnee beeksiseera.

Dhimmicha waliin walqabatees shakkamaan tokkoo tohannoo jala ooluun qorannoon taasifamaa jiraachuun himameera.

Namtichi mana jireenyaa guutuu dhunfaatti kireeffachuun hojii seeran alaa yommuu hojjatu tohannoo jala ooluu kan dandahe sakattahiinsa poolisiin shakkiidhan taasiseeni jedhameera.

Kutaa magaalaa Boolee aanaa 11tti itti gaafatamaan Waajjira Daldalaa fi Indaastirii obbo Adnaw Waldeen, namichi Markaatoo dabalatee iddoowwan birootti damma jechuun hojii yakka kana hojjetaa tureera jedhan.
",business
165,"Magaalaa Goondar kutaa bulchiinsa Azazootti Doolaarri sobaa kumni dhibbi 8 fi kumni 73 fi 900 tohatamu poolisiin beeksise.
 
Eeruu ummatarraa dhufeen Doolaarri sobaa kun tohatamuu bulchiinsa magaalichaatti itti gaafatamaan waajjira poolisii buufata 5ffaa Inispeektar Chaalachaw Yeneenahi himaniiru.
 
Namni dhuunfaan tokko garee isaa guutuu waliin tohannoo jala ooluus ibsaniiru.
 
Shakkamaan kun iddoo garaagaraatti maqaa addaddaa fi waraqaa eenyaa garaagaraan waamamaa kan turee tahuu ibsameera.
 
Maallaqa kana waliin naasiin kiiloogiraamni 9, faayaaleen, albuudoonni fi maashinni doolara sobaa baayyhisu qabamuu isaa Miidiyaan naannoo Amaaraa gabaaseera.",business
166,"Jilli garee daldalaa Jibuutii Zoonii Industirii Bahaa fi Buufata Gogaa Mojoo magaala Duukamitti argamu daawwateera.

Ityoophiyaatti daawwanaarra kan jiru jilli garee preezdaantii Mana Maree Daldalaa Jibuutiin duurfamu guyyaa harhaa Zoonii Industirii Bahaa daawwateera.

Jilichi daawwannichaan Zoonii Industirii Bahaa keessatti kan argamu dhabbata Saansheng Faarmaatikaalii fi Yuhaan Seeraamiiksii daawwateera.
Dabalataanis miseensonni garichaa sosochii hojii Buufata Gogaa Mojoo daawwataniiru.

Preezdaantiin mana marichaa Yesuuf Muusaa Ityoophiyaa qarqara galaanaa otuu hin jiraatin sosochiin hojii buufata gogaarratti taasiftu kan jajjabeeffamudha jedhan.

Gorsaan addaa itti aanaa preezdaantii mootummaa naannoo Oromiyaa Amiin Jundii gama isanitiin hariiroon Ityoophiyaa fi Jibuutii damee lojistiikiirratti qaban caalumatti cimsuuf hojjetamaa jiraachu himaniiru.

Jilli garee daldalaa Jibuutii Paarkii Industirii Adaamaa fi giddugala industirii biroo ni daawwatu.",business
167,"Baankiin daldala Ityoophiyaa wiirtuu diijitaalaa biyyattiif kan jalqabaa tahe guyyaa harha baneera.

Wiirtuun diijitaalaa haaraan kun maashinoota maallaqa kaffaluu fi fudhatu (ATM) 20 ol iddoo tokko kaahuun  maammiltoonni haala salphaan tajaajila akka argatan ni taasisa jedhame.

Wiirtichi magaala Finfinnee naannoo Maganaanya gamoo Hiddaaserratti kan baname.

Sirna baniinsa wiirtuu diijitaalaa kanaarratti Preezdaantii fi hojii raawwachiisaa olaanaan Baankii Daldala Ityoophiyaa obbo Baacaa Giinaa argamaniiru.

Baankiin Daldala Ityoophiyaa yeroo ammaa kana dameewwan kuma 1 fi 560 tahanii fi maammiltoota miiliyoona 5 ol horachuu isaa ragaan baankicharra arganne ni muldhisa.",business
168," Ijaarsi proojaktii misooma sukkaaraa Xaanaa Balas haala gaarirra akka jiru ibsame.

Proojaktichi rakkoo qulqullina ijaarsaa fi harkifannaan maqaan isaa kahaa tureera.

Yaatahuutii proojaktichi amma sadarkaa gaarirra jiraachuu boordiin Koorporeeshinii Sukkaaraa Ityoophiyaa, hoggansii fi gaazexeessitoonni raawwii proojaktichaa daawwataniiru.

Proojaktichi bara 2003 Koorporeeshinii Injiinariingii Sibiilotaa Ityoophiyaa duraanitiin kan eegalame yammuu tahu, jidduudhan harkifannaan isa mudatee bara 2010 ammoo akka adda citu taasifameet ture.

Irra deebiin hojichi akka xumuramu bara 2011 koontiraaktara biraatif akka laatamu taasifameet ture.

Dhaabbanni Chaayinaa Kaasiim(CAMC) Fulbaana darbe waliigaltee mallatteessuun hojii ijaarsaa eegaleera.

Ijaarsa kanaan dura rakkoo qulqullinaa qabu gariinii fi guutummaan diiguun akka haaraatti ijaaraa jira.

Hoji raawwachiisaa olaanaan Koorporeeshinii Sukkaaraa Ityoophiyaa obbo Wayyoo Roobaan ijaarsichi %67 qaqqabuu ibsaniiru.

Bara 2013 kan xumuramu tahuus ibsaniiru.

Fireehiywat Saffiiwtu gabaase.
",business
169,"Birriin miiliyoona 100 ol baasii kan itti tahe Buufanni Gogaa Warataa marsaan jalqabaa torbee dhufu eebbifama.

Dhaabbata Tajaajila Lojistikii Galaanaa fi Geejjiibaa Ityoophiyaatti hojii raawwachiisan itti annaa damee buufataa fi tarminaalaa obbo Iwunatuu Taayyee akka ibsanitti misoonni buufata buufata gogaa biyyattiin qabdu gara saddeetitti ol guddiseera.

Waliigalaan lafa heektaara 25 uwwisa kan qabu buufanni gogaa Warataa marsaan jalqabaa ijaarsi isaa lafa heektara 3 irratti xumuramee torbe dhufu akka eebbifamu himaniiru.

Heektarri hafaan ammoo baroota dhufanitti kan misoomaan yootahan, dandeettin buufata gogaa keessuumeessu dandahu dacha saddeettin ni guddisa jedhameera.

Ijaarsi isaa bara 2011 kan eegale buuffanni gogaa Warataa basin Birrii miiliyoona 100 ol itti baheera jedhame.

Yeroo ammaa kana buufanni gogaa Dirree Dhawaa ijaarsa kan jiru yoo tahu, buufanni gogaa Maqaalee dizaayniin isaa bara kana dhumuun bara itti aanuu ijaarsi isaa ni eegala jedhaniiru.

Wiirtuun olaanaan buufata gogaa Mojoo Birriin miiliyoona 100 ramadameefi misooma kan jiru yoo tahu, deeggarsa Baankii Idil Addunyaara Birrii miiliyoona dhibba 1 fi miiliyoona 50 aragameen dabalaatan heektaara 30 misoomsuuf hojjetamaa jirachuu ibsaniiru.",business
170," Manni nyaata gosoota annaanii 207 qopheessuun maamiltootaa isaaf dhiyyeessuun galmee dinqisiisoo addunyarratti galmaheera.

Afrikaa kibbaatti magaalaa Keeptaawuunitti mannii nyaata Giibsaan ulagaa kan gutee fi fayyidalee adda addaa kan of keessaa qabu gosoota annaanii 207 qopheessuun gaba dhiyeessuun isaa hedduun ajabsifameera.

Mannii nyaatichaa galmee dinqisiisoo addunyaarratti galmahuuf waggaa tokkoo fi walakkaa qophii taasisaa turuusa beeksiseera.
Tibba darbe bakkaa abbootiin murtii galmee dinqisiisoo addunyaa argamanitti sagantaa gosoota annaanii hunda tokkoo tokkoon itti agarsiisuusa qopheesseera.",business
171," Israaheelitti waltajiin buna Ityoophiyaa beeksisuu gaggeeffameera.

Israaheelitti ergama addaafi ambaasaaddarri guutuun FDRI Ambaasaaddar Rattaa Alamuu biyyoonnii lamaan hariiroo damee daladalarratti cimsuu qabu jedhaniiru.

Israaheelitti bunni Ityoophiyaa akka beekkamuu fi gabaa balhaa akka argatuuf hawaasaa daldalaa Israaheel waliin hojjechuuf qophii akka qaban ibsaniiru.

Ministeera dhimma ala Israaheelitti daayraketarri kutaa Kibbaa fi Bahaa Afrikaatti Ambaasaaddar Hiiheel Viilaan, hariiroo obbolummaa biyyoota lameenii dabalataan daldala wal jijjiiruu fi walin hojjeechuu akka dandahaan ibsaniiru.

Dameen daldalaa Israaheel buna Ityoophiyaa beeksisuu fi hariiroo daldala cimsuun gahee guddaa akka qabatuuf motuummaan deeggarsaa ni taasisaa jedhameera.

Hojii gaggeessaan Mana mare daldalaa Afrika Israaheel doktar Ayyalaa Wiitinaar, hawaasa daldalaa biyyoota lameen gidduutti hariiroo cimsuun buna Ityoophiyaa gara gaba Israaheelitti dhiyyessuun akka dandahamuus dubbataniiru.

Waltajjicharratti Israaheel buna Ityoophiyaarraa fidduu guddiisuuf daldaltoonni buna biyyoota lameenii walitti dhiyeenyaan hojjeechuu akka qaban himamuu ragaan Israaheelitti imbaasii Ityoophiyaarraa argame ni muldhisa.
",business
172," Ityoophiyaan damee siiviil aaviyeeshiniitin raawwii gaarii galmeessisteetti jedhame.

Jilli Dhaabbata Siiviil Aaviyeeshinii Addunyaa torbee tokkoof raawwii Abbaa Taayitaa Siiviil Aaviyeeshinii Ityoophiyaa gamaaggameera.

Raawwii hojichaa harha wayita dhiyeessettis Ityoophiyaan damichaan sadarkaa gaarirra jiraachuu ibseera.

Gorsaan jilichaa Usmaan Keemoo Maajaang raawwiin abbaa taayitichaa bara 2019 %73.2 irraa 91.78tti ol guddateera.

Gabaasni gamaaggamichaa yammuu dhiyaatutti hoggansi Daandii Qilleensaa Ityoophiyaa, ooppireetaroonni dhuunfaa, hoggansi abbaa taayitichaa argamaniiru.
",business
173,"Baatiiwwan 6n darbanitti daldala alaa irraa galiin Doolaarri biiliyoonni 1.33 argamuu Ministeerri Daldalaa fi Indaastirii beeksise.

Baatiiwwan 6n darbanitti daldala alaa irraa galii Doolaara biiliyoona 1.66 argachuuf karoorfamee, Doolaarri biiliyoonni 1.33 argamuu isaa Ministeerri Daldalaa fi Indaastirii ifoomsera.

Galiin daldala alaa irraa argame kun kan bara darbe yeroo walfakkaatun yoo madaallame %10 caalmaa qaba jedhameera.

Galiin kun caalmaatti oomisha damee qonnaa, maanufaakchariingii fi albuuda irraa argamuun isaa himameera.

Baatiiwwan 6n darbanitti hojimaata ammayyaa diriirsuu fi tajaajila sihataa kennuuf balhinaan hojjetamaa turuu ministeerichi ibseera.",business
174," Buufanni bobahaa Taaf Ooyil Ityoophiyaan baasii Birrii miiliyoona dhibba 4 fi miliyoona 50n mooraa Daandii Qilleensaa Ityoophiyaa keessatti ijaarramaa ture ebbifameera.

Kuusichi boobahaa liitira miliyoonaa 6 qabaachu dandaha jedhameera.

Ijaarsi buufatichaa waggaa lama kan fudhate yammuu tahu kaleessa ebbifameera.

Sirna ebbichaa irratti ministir deettaan Ministeera Daldalaa fi Industirii obbo Takkaa Gabrayyas, ministir deettaan Ministeera Geejjibaa aadde Muluu Gabra Igzaabiheer, hoji gaggeessaa oolaanaan Dhaabbata Eerpoortota Ityoophiyaa obbo Iskindir Alamuu fi preezdaantiin dhaabbatichaa obbo Tinsaahee Akliiluu argamuun ifatti ebbisiisaniiru.

Kuusichi xiyyaarotaaf bobahaa gahaa ni dhiyeessa jedhameera.

Kuusaan bobahaa kun namoota 350 carraa hojii ni uuma jedhaniiru.

Taaf Ooyil Ityoophiyaan bara 2004 kan hundaahee yoo tahu, biyyattiitti bufataa bobahaa 74 qaba.",business
175,"Dhaabbanni Geejjiba Galaanaa fi Tajaajila Loojastiiksii Ityoophiyaa baatiwwan 6n darbanitti buhaa Birrii biiliyoona 1.22 argachuu beeksise.

Dhaabbatichi baatiiwwan 6n darbanitti tajaajila maamiltootaaf kennu irraa taaksii dabalatee Birrii biiliyoona 1 fi miiliyoona dhibba 1 fi miiliyoona 75 walitti qabuuf karoorfatee Birrii biiliyoona 1.22 ol walitti qabuu beeksiseera.

Buhaan argame kun kan bara baajataa darbeen yoo madaalamu % 46.5 caalmaa qabaachuu itti aanaan hojii gaggeessaa olaanaan tajaajila damee koorporeetii obbo Wandimmuu Danbuu dubbachuu isaanii ragaan dhaabbatichaarraa argame ni mulhisa.",business
176,"Boqonnaan jalqabaa tajaajila buufata gogaa Warataa xumuramuun tajaajilaaf qophii tahuu Dhaabbanni Geejjiba Galaanaa fi Tajaajila Loojastiiksii Ityoophiyaa beeksise.

Biyyattiif tarminaala buufata gogaa 8ffaa kan tahe buufanni gogaa Warataa al ergii fi galchuuf tajaajilu bara darbe baatii Bitoottessa ijaarsi isaa eegalamee ture.

Lafa hektaara 3 irratti Birrii miiliyoona dhibba 1n ijaarramaa kan ture boqonnaan jalqabaa guutumatti xumuramuun tajaajilaaf qophii tahuun isaa ibsameera.

Ijaarsi boqonnaa jalqabaa buufata gogaa Warataa tajaajila yeroo eegale guyyaatti koonteenaroota 937 keessummeessuu akka dandahu daayreektarri koominikeeshinii dhaabbatichaa obbo Ashabbir Nootaa himaniiru.

Waggaatti osoo wal irra hin kaahamni lafa irratti qofa konteenaroota kuma 16 fi 868 keessummeessuu akka dandahus ibsaniiru.

Ijaarramuun buufata kanaa faayidaa diinagdee hedduu qabaachuu obbo Ashabbir himaniiru.

Daldala alaa kallattii Sudaaniin gaggeeffamu cimsuuf shoora olaanaa qaba jedhaniiru.

Ijaarsi waliigalaa buufatichaa lafa hektaara 21 irra kan qubatu yoo tahu, guyyaan konteenaroota kuma 5 fi 355, waggaan ammoo Konteenaroota kuma 96 fi 390 keessummeessuu akka dandahu daayreekteerrichi ibsaniiru.

Ogeessi tarminaan buufatichaa obbo Asmaamaaw Kaasaw akka ibsanitti buufata kanaaf buhuraaleen misoomaa hundi geettameera.

Ijaarsi isaa baatii Hagayyaa bara 2011 xumumu osoo qabu sababoota garagaraan hanga ammaatti turee jira jedhan.

Buufatich yeroo ammaa hojjettoota 29 carraa hojii dhaabbii, hojjettoota kuma 1 fi 463f ammoo carraa hojii yeroo uumee jira jedhan.
Buufatichi Gurraandhala dhufu hojii kan eegalu tahuu isaa ragaan Ministeera Geejjibaa FDRI irraa argame ni mulhisa.
",business
177,"Oomishti Gabaa Ityoophiyaa baatii 6tti oomisha Birrii biiliyoona 17.5 walbichisiisera.
 
Oomisha meetriik toonii 338,253 gabaadhaf dhiyeessuun Birrii biiliyoona 17.52 walbichiisiisuu beeksiseera.
 
Oomishti Gabaa Ityoophiyaa ibsa Faanaa Broodkaastiing Koorporeetif ergeen akka beeksisetti, raawwichi karoorasaarraa caalmaa %5, kan bara darbe yeroo walfakkaataarrammoo caalmaa %28 akka qabu eerera.
 
Kana keessaa bunni %45, saliixiin %31, shaatarri %10, maashoo magariisaan %8, boloqqeen %5 qabaachuu beeksiseera.
 
Wiirtuleen odeeffannoo 66 guutuu biyyattiitti hojii eegalchiifamuus ibseera.
 
Baasii mankuusaaf baasaa ture hambisuuf mankuusaawwan ijaarsisaa jiraachuus eerera.
",business
178,"Omishaalee Itiyoophiyaan Gabaa Alaaf dhiyeessitu keessaa Sadarkaa 1ffaa irratti kan argamu Bunni rakkoo qulqullina Oomishaa fi daldala seeraan alaa Damiicha keessa jiru irraa kan kahe biyyaafis tahe Qonnaan bultootaaf buhaa barbadamu argamsiisa hin jiru.

Mootummaan Rakkoo kana furuuf qonnaan bultoonni dhuunfaa fi waldaan gurmahanii buna isaanii gabaa alaaf akka dhiyeefataniif hojjechaa jira.

Godinaalee Oromiyaa Buna Baayyinaan Omishan fi Gabaa Gidduu Galeessaaf dhiyeessaa jiran keessaa bakka Argama bunaa Koofii Arabiikaa kan taatee Godinni Jimmaa  ishee tokko .

Kaaliid Shifaa fi maatiin isaa qonnaan bultoota Godina Jimmaa  Aanaa Gommaa bara darbe irraa egalee buna isaanii Dhuunfaan gabaa alaaf dhiyeefata jirani dha.

Obbo Xayiiboo Abbaa Bulguu barootaaf buna keenyaa fadaltootatu nu saamaa ture jedhan.

Barana garu Eeyyama bafadhe buna koo kallattiin alatti erguuf qophii gochaan jira jedhan.

WHG Hundaa Olii bara 2005 Aanaa Gommatti qonnaan bultoota 128hn hundahe Obbo Amiinuu Abbaa Qannoo Miseensa Waldiichaati Erga waldaan gurmoofne, buna qulqullina isaa eegate gabaa alaaf dhiyeessuun irraa fayyadamaa jirra jedhan.

Bulchaa Aanaa Gommaa Obbo Toofiiq Raayyaa qonnaan bultoonni bunaa isaanirraa akka fayyadamaniif hojii hojjetama jiruun Qonnaan Bultoota 70 Eeyyama Buna kallattiin alatti erguuf isaan dandessisu baafachu himan.

Bulcha Itti Aanaan Godina Jimmaa Obbo Tsaggaayee Uummataa Qonnaan bulaan Buna irraa akka fayyadamuuf qulqullinaa fi gabaa isaa irratti xiyyeeffatame hojjetamaa jirachuu dubbatan.

Godinni Jimmaatti Barana buna kuntaala kuma 500 fi kuma 57 tahu,  gabaa Giddu Galeessaaf dhiyeessuuf hojjechaa  jiraachuu bulchiinsi godinichaa beeksise.

Gabaasni kan Charinnat Mabraatuuti.",business
179,"Daandiin xiyyaara Itiyoophiyaa tajaajila balaliinsaa biyya keessaa harka 30hn guddisuun tajaajila ummataaf kennu daran cimsuu isaa ibsa harha Tajaajila Oduu Itiyoophiyaaf ergeen beeksise.
Daandiin xiyyaara Itiyoophiyaa buufata Xiyyaara dabalataa biyya keessatti banaa kan jiru tahuu ibsee, tajaajila balaliinsa guyyaa guyyaan biyya keessaatti kennaa jiruufis lakkoofsa xiyyaarootaa dabalee jira.

Iddoo buufataaleen xiyyaaraa biyya keessaa itti jiranittis buhuraalee misoomaa babalhisaa jiraachuu isaa ibsuun, xiyyaarota haaraa fi ammayyaa tahaniin tajaajila kennaa kan jira.
Bara qabamee jiru kanattis tajaajila balaliinsa biyya keessaan immaltoota miilliyoona 2.8 tahaniif tajaajila kennuuf karoorfachuu isaa beeksisee jira.
Daandiin xiyyaaraa kun tajaajila ummataaf kennu cinaattis tajaajila fehumsa meeshaas kennaa kan jiru tahuu ibseera.
Hojii gaggeessaan daandii Xiyyaaraa Itiyoophiyaa obbo Tawaldee Gabra Maariyaam yaada kennaniin"" daandiin xiyyaaraa Itiyoophiyaa tajaajila biyya keessatti kennaa jiruun dameen Turizimii biyyattii akka guddatu taasisaa jira.
Akka gabaasa T.O.I tti, Guddina biyyaa irrattis gummaacha isa irraa eegamu bahachaa jira, tajaajila isaas gatii madaalawaa taheen ummataaf kennaa jira. "" jedhaniiru.
Daandiin xiyyaaraa Itiyoophiyaa tajaajila balaliinsaa biyya keessaa 22 fi kan idil – Adduunyaa 125 ol kan qabu yoo tahu, torban tokkotti tajaajila balaliinsaa gara biyyoota 350tti taasisaa jira.",business
180," Baankiin Biyyoolessaa Ityoophiyaa qajeelfama sirna kaffaltii haaraa baase.
 
Baankichi akka beeksisetti sirnichi sirna kaffaltii sadarkaa olaanaan kan guddisudha.
 
Qajeelfamni kun dhiyeessitoota meeshaalee kaffaltiif eeyyamaa fi aangoo kan laatu yammuu tahu, kaleessa Bitootessa 23,2012 eegalee hojiirra oolera.
 
Kalaqaa meeshaalee kaffaltii jajjabeessuun, tajaajila faaynaansii siheessuu fi guddusuuf faayidaa olaanaa qabaatan itti amanameera.
 
Qajeelfamichi fedhii tajaajilamtoota meeshaalee kaffaltii kan kabachiisudha.
 
Meeshaaleen kaffaltiis tohannaa fi hordoffii barbaadu ture.
 
Dhaabbilee eeyyama qabaniin ala meeshaalee kaffaltii argachuu kan barbaadan guca Baankiin Biyyoolessaa Ityoophiyaa qopheesse guutuun eeyyama argachuu ni dandahu jedhameera.
 
Meeshaaleen kanneenis maallaqa kaffaluu fi galii taasisuu, hawwaalaa biyya keessaa dabalatee tajaajiloota addaddaa ni laatu.
 
Dhiyeessitoonni sirna kaffaltii eeyyama barreeffamaan laatameef; tajaajila isaanii bakka buhummaadhan laachuu ni dandahu.
",business
181,"Bulchiinsi magaalaa Finfinnee dhaabbilee gatii daabboo dabalanii fi giraama hirhisanirratti tarkaanfii kan fudhatu tahuu beeksise.

Biiroon Daldalaa Finfinnee akka beeksisetti manneen daabboo tokko tokkorratti rakkoon gatii hin mallae dabaluu fi giraama hirhisuu muulhateera.

Biirichi dhaabbilee gochaa akkanaarraa of hin qusannerratti tarkaanfii seeraa kan fudhatu tahuu beeksiseera.",business
182,"Baankiin Daldala Ityoophiyaa Eebila 1-2, 2012 dameewwan isaa hundatti tajaajila kan hin laanne tahuu beeksise.
 
Baankichi tajaajila teeknooloojii Koor baankiing hojiirra oolchuuf jecha Kamisa dhufu Eebla 1,2012 irraa eegalee hanga Sanbata xiqqaa Eebla 3,2012 tti tajaajila kamiiyyuu dameewwan isaa hundatti kan hin laanne tahuu ifoomseera.
 
Tajaajilli bilbilaa fi intarneetii illee guyyoota eerraman kanatti kan hin jirre tahuu baankichi Fuula Feesbuukii isaaniin beeksiseera.
 
",business
183,"Baankiin Waldaa Hojii Gamtaa Oromiyaa kaffaltii tajaajila bishaanii mobaayilaan raawwachuuf jedha.

Baankiin Waldaa Hojii Gamtaa Oromiyaa tajaajilasaa babalhisaa dhufeera.

Haaluma kanaan Baankichi kaffaltii mobaayilaan raawwachuufi Abbaa Taayitaa Tajaajila Bishaan Dhangalahaa Magaalaa Amboo fi Walisoo waliin waliigaltee mallattesse

Hawaasni tajaajila ammayyaa argachuun isaa, yeroo isaatti sirnaan fayyadamee jiruufi jireenya isaa akka fooyyeffatuuf gahee guddaa qaba jedhameera.Caalaa Barakaatu gabaase.
",business
184,"Qaama sosochii diinagdee Oromiyaa milkeessuuf hundaahan keessaa tokko kan tahe dhaabbanni Maayikiroo Faayinaansii Shaggar , lammilee hojii daldalaa xixiqqaarratti hirmaatan 300hf birrii miiliyoona 16 ol liqeessuun fayyadamoo taasisuu ibsame.
Dhaabbanni Maayikiroo Faayinaansii Shaggar yaahii idilee isaa 1ffaa ,bakka miseensoonni fi tumsitoonni dhaabbatichaa argamaniitti magaalaa Finfinnee ,Galma Aadaa Oromootti taahameera.

Yaahii kanaaniis raawwii hojii waggaa tokkoo dhaabbatichaa fi kallattiiwwan fuula duraa irratti marihateera .
gabaasa raawwii hojii Dhaabbata Maayikiroo Faayinaansii Shaaggara kan dhiyeessan , walitti qabaan boordii Dhaabbatichaa ,obbo Xibabuu Kojjii akka ibsaniitti , dhaabbatichi jihoottan 9n dabranitti daldaltoota xixiqqaa fi giddu galeessaa 300f birrii miliyoona 16 ol liqeessuun fayyadamoo taasiseera.
Birriin miliyoona 7.3 tahuus dhaabbatichatti qusatamuun ibsameera.
Akka lakkoofsa Awurooppaa bara 2020tti birrii miiliyoona 50 namoota harka qalleeyyiif liqeessuun rakkoo diinagdee isaanii akka furataniif karoorfatee hojjechaa akka jiruus ibsameera.
Dameewwan isaa magaalaa Finfinnee fi Godina Addaa Oromiyaa Naannawaa Finfinneetti argaman 3 irraa gara 10 ol guddiisuuf hojjechaa akka jiruus himameera.
Dhaabbanni maayikiroo faayinaansii Shaggar dhaabbata , rakkoo faayinaansii ummatichaa hiikuuf miseensoota 402, kaappitaala birrii miliyoona 32n waggaa tokkoon dura hundeeffameedha .
Girmaa Hundeetu gabaase.",business
185,"‘Boeingh hogganaan olaanaa kaampaanichaa Deenis Muulenbergi aangoo akka gadi dhiisu beeksise.

Murteen kun kaampaanichi xiyyaara 737 Max omishuu yeroof akka adda kutu erga himee torbee tokko booda dhagaahame.

Balaa xiyyaaraa 737 Max lama isa mudaten booda xiyyaarri kun balaliinsa irraa jihoota sagaliif haa dhaabbatullee malee omishni isaa itti fufeetuma ture.

Torbee tokko dura omisha xiyyaara kanaa baatii Amajjiirraa eegalee akka adda kutu himee kan ture kaampaanichi amma ammoo hogganaan isaa aangoo akka gadi dhiisee himeera.

Amajjii 13 bara 2020 irraa eegalee dura taahaan kaampaanichaa Deeviid Kalhuun pireezidantii fi hogganaa olaanaa tahuun itti fufa jedhame.

Boordiin direektarootaa, balaawwan xiyyaara 737 Max lama booda amanamummaa kaampaanicha deebisuufi kaampaanicha fuulduratti tarkaanfachiisuuf hoggansa jijjiiruun barbaachisaadha jedhe murteesseera dhaabbatichi ibsa baaseen.

Kana gochuun hariiroo kaampaanichi tohattoota qilleensaa akkasumas maamiltoota kaampaanichaa fi qooda fudhattoota hunda waliin qabu haaromsuufis ni gargaara jedhe ibsichi.

Hoggansa haaraa jalatti kaampaanichi iftoomina guutuun sochohuu, Abbaa Taayitaa Aviyeeshinii Federaalaa Ameerikaa, tohattoota guutuu addunyaarra jiran akkasumas maamiltoota isaa waliin qunnamtii sirrii fi yeroo isaa eeggate gochuuf kutannoon sochoha jedhameera.
Balaa xiyyaarota 737 Max lama kan Indooneezhiyaa fi Itoophiyaa tahan irra gaheen namoonni 300 ol lubbuu dhabaniiru.

Kunis sababaa ‘sooftiweeriih haaraa kaampaanichi xiyyaara 737 Max irratti feheen akka tahedha kan himame.

‘Sooftiweeriih sababa balaa kanaa tahe ‘MCASh jedhamu akka sirreesse himuun xumura bara 2020htti xiyyaarota isaa balaliinsarraa dhorkaman qilleensarratti deebisuun karoorfatee ture kaampaanichi.

Haa tahu malee tohattoonni Ameerikaa sanaaf hayyamamoo hin taane.

‘Boingh nageenya namaaf osoo hin taane buhaaf dursa kenne jedhamuun aangahoota Ameerikaan akka malee qeeqamee ture.

Aangoo gadi dhiisuun hogganaa kaampaanichaa waanuma hin oolle ture garuu ammatti tahuun isaa waan hin eegamne jedhe gabaasaan BBC Tiyoo Leegeet.",business
186,"Ejensiin Misooma Gabaa Oromiyaa rakkoo gabaa furuuf sirna gabaa ammayyaahaafi haqa qabeessa diriirsuuf ciminaan hojjetaa jiraachuu ibse.

kana kan ibse walgahii funca sona garbuu biqilaa Oromiyaa 21ffaa magaalaa Shaashamanneetti, harha muddee11 ,2012 taahamaa jirurratti.

Haaluma kanaan rakkoo gabaa garbuu biqilaa qonnaan bulaa mudachaa jiru furuuf sirna walitti hidhaminsa uumuuf waltajjii marii magaalaa Shaashamanneetti gaggeessaa jira.


Waltajjii kanarratti hoggantootni olaanaa mootummaa,Yuuniyeenota Warshaalee biqilaafi biiraa,qonnaan bultootnifi waldaaleen buhuuraa gara garaa hirmaataa jiru.

Itiigaafatamaan Ejensii Misooma Gabaa Oromiyaa Obbo
Gammachis Malaakuu haasaa taasisaniin midhaan biilaa biyya keenya galteewwaan adda addaaf galchu keessaa garbuufi qamadiin isa duraati.

Midhaan kunneen oomishaa biyya keessaan bakka buusuuf
hojjetamaa tureera. Keessattuu biqila garbuu hojii oomisha
keessaan bakka buusuuf karoorfannee hojjetaa turre. Kana
milkeessuuf sanyii filatamaa dhiyeessuufi kilaasteraan
gurmeessuun isa ijooti.
Erga oomishamee qonnaan bulaa oomisharratti bobbahan fayyadamaa taasisuuf hojii gaarii hojjetaa jirra jedhani. Waltajjiin kunis qaama kaayyoo kanaa tahuu dubbataniiru. Biiroo Dhimmoota Koominikeeshinii Mootummaa Naannoo Oromiyaa irraa odeeffanne.
",business
187,"Daandiin Xiyyaaraa Itiyoophiyaa Intarneetii Shiboo malee Balalihnsaaf tajaajilu eegaluu isaa beeksise.

Tajaajilli Intarneetii shiboo maleen kun yeroof kan jalqabame Xiyyaarota  AIR BUS 350 jedhaman lakkoofsaan 10 irratti tahuun beekamee jira.

Daandiin Xiyyaaraa kun akka ibsetti imaltoonni tajaajila kana Maallaqaan, Kaardii Kireediitii  On Line  dhaan,  Meeyilsii Sheebaan /Sheba Mails/ akkasumas biiroo Tikeettiin imalaa itti gurguramu hunda irraa bitachuu ni dandahu jedheera.
Tajaajili kunis Intarneetii Biroodbaandii Ammayyaa tahe  Kee Baand jedhamuun kan kennamu dha.

Tajaajila kana fayyadamuufis Bilbila Ammayyaa tahe, Taableetii akkasumas Laap Toopiin barbaachisaa tahuun isaa himameera.

Tajaajlli kunis Intarnetii waliigalaa kan kennu tahuun beekamee jira.

Hojii gaggeessaan Daandii Xiyyaaraa Itiyoophiyaa Jalqabamuun tajaajila kanaa imaltoonni teekinooloojii ammayyaa taheen fayyadamaa akka imalan kan gargaarudha  jedhaniiru.

Tajaajilli kun gara fuula duraatti Xiyyaarota daandii dheeraa imalan hunda keessaatti kan eegalamu tahuus dubbataniiru.TOI gabaase.",business
188,"Ijaarsi paarkiwwan kanneenii marsaa jalqabaan ijaarsi dallaa, daandii keessa keessaa, bishaan fi man-kuusaawwan garagaraa kan ijaaraman ta'uu qorannoowwan dhiyaateen ifoomeera.
Koorporeeshiniin Misoomaa Paarkiwwan Indastirii Oromiyaa,sadarkaa ijaNewarsi paarkiiwwan qonna qindaahaa Bulbulaa fi Shaashamannee irratti argamu bakka qaamolee dhimmichi ilaallatu magaalaa Adaamaatti qorate.
Qorannaa kana irrattis hoggantoonni koorporeeshinichaa, dureeyyoota fi dhaabbileen misooma garaagaraa argamaniiru.

Qorannaa raawwii hojii piroojektii paarkii qonna qindaahaa Bulbulaa fi Shaashamannee ilaalchisuunis,ijaarsi paarkiwwan kanneenii marsaa jalqabaan ijaarsi dallaa, daandii keessa keessaa, bishaan fi man-kuusaawwan garagaraa kan ijaaraman tahuu qorannoowwan dhiyaateen ifoomeera.

Paarkiiwwan kunneen yeroo gabaabaatti xumuramanii tajaajila barbaadamaniif akka oolan kan deggeran tahuu hirmaattonni marichaa yaada isaanii kennaniiru.Habtaamuu Saamuheeltu gabaase",business
189,"Muhaammaduu Buhaariin iddoo misooma qonnaa, bakka oomisha kuduraalee fi muduraalee, misooma beelladaa fi misooma bosonaa balhaa qabu.
Pireezidaantiin Naayijeriyaa Muhaammaduu Buhaarii erga bara 2015 gara aangootti dhufanii as qabeenya haaraa akka hin horanne himuu isaanii barruun ‘the Daily Trusth jedhamu gabaase.
Muhaammaduu Buhaariin yeroo lammaffaaf kakuu seenuun dura akka qabeenya isaanii galmeessisiisaniif seeraan wayita gaafatamanitti ture kana kan ibsan.
Akka ‘the Daily Trusth gabaaseetti qabeenyi Pireezidaantichi galmeessisan kan bara 2015 galmeessisan irraa adda miti.

Kana jechuun erga aangoo qabatanii as mana haraa, akkaawuntii baankii biyya keessaa fi alaa akkasumas qabeenya biraa hin horanne jechuudha.

Barruun kun gabaasa Waajjira Pireezidaantichaa wabeeffachuun akka gabaaseetti Pirezidaantichi mana shan Naannolee Kaduunaa, Daawuraa, Kaanoo fi Abujaa keessaa qabu.Akkasumas ooyruu qonnaa hin misoomne lama qabu.

Dabalataan Muhaammaduu Buhaariin iddoo misooma qonnaa, bakka oomisha kuduraalee fi muduraalee, misooma beelladaa fi misooma bosonaa balhaa qabu.

Haala Kanaan Pireezidaanti Muhaammaduu Buhaariin maqaa qondaaltota Naayijeeriyaa malaammaltummaadhaan kahaa ture gara gaariitti geeddaraniiru.

Siyaasa biyyattii malaammaltummaarraa qulqulleessuuf karoora isaan qabatanii kahan kan milkeesseedhas jedhameera jechuun BBCn gabaaseera.",business
190," Huujiyaan Giruup paarkii indaastirii Jimmaatti warshaalee oomishaa dameewwan adda addaa akka dhaabu waliigalteen mallatteeffame.

Koomiishinii Invastimantii Itiyoophiyaa, Koorporeeshiniin Misooma Paarkota Indaastirii fi Huujiyaan Giruup waliigalticha mallatteessaniiru.
Hoji raawwachiistuun koorporeeshinichaa Aadde Leellisee Namee fi Pireezdaantiin Huujiyaan Giruup Zhaangi Huwaaroongi waliigalticha mallatteessaniiru.

Waliigaltichaan dhaabbatichi paarkichatti warshaalee Doolaara Ameerikaa miiliyoona 100 ni misoomsa.

Warshaalee kophee, oomisha meeshaalee ijaarsaa fi warshaa qindeessa bunaa ni dhaaba.

Warshaan qindeessa bunaa lafa heektaara 40 irratti kan misoomudha.

Warshaaleen kunneen hojiitti yoo galan lammiilee kuma 12f oliif carraa hojii ni uumu jechuun Dhaabbanni Pireesii Itiyoophiyaa gabaaseera.",business
191,"Pireezidaantichi tibba darbe keessa Huwaawee irra uggura kaahanii turuun isaanii ni yaadatama.
Waldhibdeen gama daldalaatiin Ameerikaa fi Chaayinaa gidduutti sababa dabalamuu taarifaa fi tarkaanfiiwwan daldala gufachiisan hedduun gama Ameerikaan fudhatamuutiin torbanoota darban irraa eegalee hammaateera.

Ameerikaan Huwaaween rakkoo nageenyaa uumuu dandaha jechuun wayita balaaleffattu Chaayinaan ammoo maqa balleessii kubbaaniyyaa isheetiif Ameerikaa himachaa jirti.
Huwaaween meeshaa elektirooniksii balaa guddaa baatuudha. Tajaajila tikaa fi nageenyaa akkasumas dhimma waraanaa keessa galanii waanti isaan hojjetan waan hamaadha jedhan Tiraamp.

Kanaaf torbee darbe Tiraamp teekinooloojii Huwaawee Ameerikaa keessatti beekamtii mootummaatiin alatti akka itti hin fayyadamne dhorkaniiru.

Tahus garuu kubbaaniyyaan kun hariiroo daldalaa Chaayinaa waliin qabaannu keessatti kan irratti xiyyeeffachuu dandeenyuudha jedhan.

Gama daldalaatiin waliin hojjechuuf yoo waltaane Huwaawee akka keessa galchinu nan abdadha. jedhan.

Biyyoonni hedduun teekinooloojiin haaraan kaampaaniin biyya chaayinaa kun qabatee as bahe hojii basaasaaf kan ooluudha jechuun irraa dheessan.

Kubbaaniyyaan kun garuu waan kana haaleera, hojiin isaa gonkumaa kan nama sodaachisu akka hin taanee fi mootummaa Chaayinaa irraa bilisa tahee kan hojjetu tahuu ibsuun.

Erga maqaan Kaampaanii Huwaawee haala kanaan kahuu eegalee biyyoonni gama teekinooloojiitiin waliin hojjechaa turanis irraa dheessaniiru.

Dubbi Himaan Ministeera Daldalaa Chaayinaa Gahoo Feengi, Sodaachisii fi hacuuccaan Ameerikaan hamma fedhe babalhatullee kaampaaniin teeknooloojii Chaayinaa guddachuu ittumma fufa jedhaniiru jechuun BBC tu gabaase .",business
192,"Dhaabbatni Tiraaybaas Bariich Teek Paarkii Indaastirii Kombolchaa keessatti oomisha huccuurratti kan bobbahedha.

Koomiishinii Invastimantii Itiyoophiyaatti hoji gaggeessaan Paarkii Indaastirii Kombolchaa obbo Mulugeetaa Makoonnan akka jedhanitti, dhaabbatichi oomisha huccuu guutuu dhiirotaa(suufii) harhaa eegalee gara Ameerikaa

erguu ni eegala.


Guyyaa harhaa qofa suufii kuma 4 gara Ameerikaa kan ergu yammuu tahu, kanarraayis Doolaara Ameerikaa Kuma 60 argachuuf karoorfameera jedhaniiru.

Yeroo itti aanutti suufii koonteeynara tokko gabaa alaatif erguuf karoorsee hojjechaa jira.

Dhaabbatichi abbootii qabeenyaa Chaayinaa fi Ameerikaatin kan hundaahe yammuu tahu, lammiilee 533f carraa hojii dhaabbii uumera.

Dhaabbilee paarkichatti bobbahan 4 keessaa 3 oomisha isaanii ergaa jiru jechuun FBCn gabaaseera.
",business
193," Baankiin Daldalaa Itiyoophiyaa lammiilee Itiyoophiyaa fi dhalattoota Itiyoophiyaa biyya alaa jiraatan abbaa manaa taasisuu kan dandeesisu tajaajila baankii dhala irraa bilisaa harha ifa taasiseera.

Daayisporaan kamiiyyuu dabtara qusannoo fayyadamuun yoo xiqqaate maallaqa %20 Paawundii Ingilizii, Doolaara Ameerikaa fi Yuuroo qusachuu yoo dandahan gaaffii faayinaasii baankichaaf dhiyeessuun keessumeessamuu akka dandahan ibsameera.

Daayisporaan ulaagalee tajaajila faayinaasii dhala irraa bilisaa guutu kamiiyyuu damee Baankii Daldala Itiyoophiyaa yookaan karaa Imbaasii Itiyoophiyaa biyya jiraatanitti argamu dhaquun dabtara qusannoo banachuun qusachuu akka dandahan ibsameera.

Kaffaltii haalduree tajaajila kanaaf oolus yeroo tokkotti yookaan yeroo adda addaa qusachuu akka dandahan ibsameera.

Liqii tajaajila kanaaf oolus waggaa 20 keessatti deebisuun akka dandahamuuf haalli mijateeras jechuun Eejansiin Pireesii Itoophiyaa gabaaseera.",business
194,"Finfinnee, Muddee 24, 2012 (FBC) - Abbaan Taayitaa Daandiiwwanii Bulchiinsa Magaalaa Finfinnee proojaktoota daandiiwwanii 16 fi riqaalee 7 ijaarsi isaanii xumurame ebbisiise.

Proojaktoonni ebbifaman kanneen kutaalee bulchiinsa magaalichaa garaagaraatti kan hojjeetamanidha.

Daandiiwwanii fi riqaaleen kanneen kiilo meetira 25 fi balhina meetira 10 – 30ti jedhameera.

Daandiiwwanii fi riqaalee kunneen baajata bulchiinsi magaalaa Finfinnee ramade Birrii biiliyoona 1 oliin hojjetaman.

Proojaktonni kanneen irra caalaan yeroo qabameef keessatti kan xumuramanidha.",economics
195,"Rakkoolee invastimantii alaa harkisuu mudataa jiran furuuf waltajjiin qindoominaa hundaahe

Finfinnee, Muddee 23, 2012 (FBC)- Rakkoolee invastimantii alaa harkisuu mudataa jiran furuuf waltajjiin qindoominaa hundaahuun himameera.

Rakkoolee adeemsa invastimantii harkisuu mudataa jiran haala furuun dandahamu irratti guyyaa har'aa waltajjiin marii gaggeeffameera.

Jijjiirrama yeroo ammaa dhufe sababeeffachuun abbootiin qabeenya alaa hedduun invastii gochuuf dhufaa akka jiran Ministirri Dhimma Alaa FDRI obbo Gadduu Andaargaachaw ibsaniiru.

Haa tahuutii abbootii qabeenyaa kanneen sirnaan simachuu fi gara hojiitti galchuu irratti hanqinaaleen jiraachuu ibsaniiru.

Waltajjiin rakkoolee kanneen furuu fi hordofuu dandahu seektaroota dhimmichi ilaallatu irraa walitti dhufuun akka qophaahuu barbaachisaa tahee argamuu isaa ibsaniiru.

Rakkoolee Invastimantii alaa mudatan akkaataa tartiiba isaan adda baasuun haaluma rakkoo isaan hordofuun furmaata laachuuf waltajjii dhaabbataa hundeessuun barbaachisaa tahuu sadarkaa ministiraatti gorsaan maakiroo ikkoonoomii muummee ministiraa Ambaasaaddar Girmaa Biruu ibsaniiru.

Rakkicha dhaabbiin itti dhiyeenyaan hordofuuf waltajjiin qindoominaa itti gaafatamtoonni seerkaroota dhimmichi ilaallatu irraa hundeessuun barbaachisaa tahuu isaa irratti walii galameera jedhan.

Haaluma kanaan dhuma baatii amajjii waltajjiin qiindoominaa Ambaasaaddar Girmaan durfamu kan gaggeeffamu tahuu ibsameera.

Walgahii harhaa irratti obbo Gadduu Andaargaachaw, Ambaasaaddar Girmaa Birruu, Dooktar Injiinar Silashii Baqqalaa, obbo Taklawaldi Axinaafuu, Dooktar Yinnaaggar Dassee, fi ministeeroonni hedduun irratti hirmaachuu isaanii ragaan Waajjira Dubbi Himaa Ministeera Dhimmaa Alaa argame ni mulhisa.",economics
196,"Kaffaltoonni gibiraa federaalaa gibira irraa eegamu karaa elektirooniiksiin akka kaffalan gaafatame

Finfinnee, Muddee 24, 2012 (FBC) - Kaffaltoonni gibiraa federaalaa yeroon kaffaltii isaanii osoo hin xumuramin gibira irraa eegamu karaa elektirooniiksiin akka kaffalan Ministeerri Galiiwwanii gaafate.

Kaffaltoonni gibiraa olaanoo, jiddugaleessaa, akkasumas xiqqaan bahaa fi dhiha magaalaa Finfinneetti keessummeeffaman yeroon kaffaltii osoo hin xumuramin mala elektirooniiksiin akka kaffalan gaafatameera.

Muuddee keessa i-faayil godhanii kaffaltii i-peeymant kan hin raawwatin, yeroon kaffaltii osoo hin xumuramin dirqama isaanii akka ba'atan ministeerichi gaafateera.

Karaa iintarneet baankiingii yookin baatii Muddee qofaaf karaa damee Baankii Daldalaa herreega itti bananitti koorbaankiingiin akka kaffalan waamichi dhiyaatera.",economics
197,"Raagni diinagdee Guddina Oomisha Waliigalaa Biyya keessaa Ityoophiyaa 2012tti %10.8 kan qaqqabu ta'uu Baankiin Biyyoolessaa Ityoophiyaa beeksise.

Guddinni diinagdee biyyattiis ariifataa akka ta'u baankichi eerera.

Kunis kan baroota darbaniirra fooyya'aa ta'uu ibseera.

Guddinni diinagdichaa akka galmaa'uf damee faaynaansiirratti fooyyessi taasifamuunn abdii horeera.

Haaluma kanaan diinagdeen biyyattii amma Waxabajjii 2012tti %10.8 kan guddatu ta'uun ibsameera.

Baankichi gabaasa isaatin akka beeksisetti diinagdeen biyyattii bara darbe guddina %9 galmeessiseera.

Qaala'iinsa gatii fi alergiirratti rakkoo muul'atuun ala diinagdeen biyyattii fayya qabeessaa fi abdachiisaa ta'uus baankichi beeksiseera.

Fooyyessi diinagdee taasifame, diinagdee biyyattii kan dadammaqsee fi abdii itti hore ta'uun eerameera.

Qaala'iinsi gatii waggaadhaa amma waggaa kan baatii Muddee %19.5 yoo ta'u, kan baatii darbeemmoo %20.8 ture.",economics
198," Handhuura Finfinnee Gootaraatti ijaarsi naannoo mana jireenyaa Amiibaaraa eegalame.

Sirna eegalchiisuu kana irratti itti aanaa Kaantibaa Magaalaa Finfinnee Injiiner Taakkalaa Uumaa dabalatee, Ministirri Misooma Magaalaa fi Konistiraakshinii FDRI Injiinera Ayishaa Mahaamad, dhalattoonni naannoo Affaarii fi jiraattoonni magaalichaa hedduun argamaniiru.

Ijaarsa naannoo mana jireenyaa ammaayyaa kana abbootiin qabeenyaa Affaarii fi bulchiinsi magaalaa Finfinnee waliin tahuun kan raawwaattan akka tahe himameera.

Manneen jireenyaa kun lafa kaaree meetira kuma 50 irratti kan ijaarramu akka tahes eerrameera.

Ijaarsichi Appaartimantoota mana jireenyaa 450 dabalatee, giddugala gabaa, Hooteeloota, iddoolee bashannanaa, giddu gala daldalaa, naannoo magariisaa fi giddugala aadaa Affaar kan hammate tahuu ibsameera.

Akkasumas dargaggoota hojii dhabeeyyii kuma 10 oliif carraa hojii dhaabbii fi yeroo ni uuma jedhameera.

Manneen jireenyaa kun Birrii biiliyoona 11 kan ijaarramu yoo tahu, yeroo itti aanus proojektoonni kanneen akka kanaa dabalataan ni ijaarramu jedhameera.

Ijaarsi naannoo mana jireenyaa kun rakkoolee mana jireenyaa magaalichaa furuu akka dandahuu fi bulchiinsi magaalichaa deeggarsa barbaachisu kan godhu tahuu itti aanaa Kaantiibaan Magaalaa Finfinnee Injiinera Taakkalaa Uumaan himuu isaanii ragaan waajjira Kaantibichaa argame ni mulhisa.",economics
199,"Boordiin daayreektara Trast Fandii Diyaaspooraa Ityoophiyaa qophii proojaktoota adda baasuu xumuruu beeksise.

Qophichaan proojaktoota 22 adda baasuusaa beeksiseera.

Qophiin proojaktii jalqabaa Fulbaana darbe keessa mata duree ""Tumsi diyaaspooraa Ityoophiyaa, jireenyaa fi hawaasummaa fooyyessuuf lammiilee deeggarsa barbaadaniif qaqqabuu"" jedhuun kan eegalamedha.

Erga sanaayis proojaktoota dhiyaataniif 300 keessaa hojiirra ooluu kan qaban adda baasaa tureera.

Isaan keessaa 22n adda baafaman baajatni, humnii fi bulchiinsi ilaallamee hojiirra ni oolu jedheera boordiin daayreektara Trast Fandii Diyaaspooraa Ityoophiyaa ibsa baasen.

Proojaktoota hojiirra akka oolaniif adda baafaman kanneen kan filate tola ooltota hayyoota Ityoophiyaa keessa hojjetanii fi hawaasa diyaaspooraa Ityoophiyaati jedhameera.

Ulaagaan ittiin adda baafaman waaraa ta'uu, humni kuufamaan jiraachuu, egereen isaanii guddachuu kan danda'u, qabatamummaa ta'uu, kalaqaa fi innooveeshinii kan qaban, maallaqa kan qusatan, iftoomina, koominikeeshinii fi dorgomtummaa naannoo kan qabani jedhameera.

Dura taa'aan boordii daayreektara Trast Fandii Diyaaspooraa Ityoophiyaa Iyyasuus Warq Zaafuun fandiin argame proojaktoota filatamaniif qixa ni qoodama jedhaniiru.

Marsaa jalqabaatin Doolaarri Ameerikaa miiliyoonni 4 qabameera.

Baajatni xiqqaa fi olaanaan proojaktiif ramadamu $200,000 fi $350,000 duraa duuban.",economics
200,"Biiroon Galiiwwanii naannoo Amaaraa baatii shaan keessatti galii Birrii biiliyoona 5.5 walitti qabuu beeksise.

Hoggantuun biirichaa aadde Bizuhaayyahu Biyaazin akka ibsanitti, Birrii biiliyoona 5.8 walitti qabuuf karoorfamee, Birrii biiliyoona 5.5 walitti qabamuun dandahameera jedhan.

Aadde Bizuhaayyahu Biyaazin galiin walitti qabame kan bara darbee waliin wal bira yoo qabamu, Birrii biiliyoona 1.1 caalmaa qabachuu himaniiru.

Biirichi bara baajata kanatti Birrii biiliyoona 14.1 walitti qabuuf karoorfateera.

Naatnaaheel Xigaabuutu gabaase.",economics
201,"Muummee ministiraa Dooktar Abiy Ahimad misooma magariisaa qarqara lageenii naannoo Hoteela Sharaatanitti deeggarsa mootummaa Chaayinaatin hojjetamaa jiru daawwatan.

Hojiin proojaktichaa %45 irra kan ga'e yammuu ta'u, Caamsaa keessa ni xumuramaan eegama.

Daawwii kanarratti itti aanaan kantiibaa magaalaa Finfinnee Injiinar Taakkalaa Uumaa fi hoggansi mootummaa biroon argamaniiru.

Proojaktiin kun qaama misooma magariisaa fi qarqara lageenii magaalaa Finfinnee; kiilo meetira 12 uwwisuuti.

Proojaktiin kun Fulbaana 20,2012 ture muummee ministiraa Dooktar Abiy Ahimadii fi Ityoophiyaatti Ambaasaaddara Chaayinaa Saanji'oonin dhagaan bu'uuraa kan kaa'ameef.

Ogeeyyiin Chaayinaa Amajjii 2011 proojakticharratti qorannaa ega gaggeessaniin booda Eebila 2011 ture hojjechuuf waliigaltee kan mallatteessan.

Yerichattis muummee ministiraa FDRI Dooktar Abiy Ahimadii fi muummee ministiraa Chaayinaa Liikiichiyaang turan waliigalticha kan mallatteessan.

Misoomni qarqara lageenii magaalaa Finfinnee waliigalaan Birrii biiliyoona 29n kan hojjetamu yammuu ta'u, waggaa 3 keessatti ni xumurama jedhameet eegama.

Proojaktichi misooma lageen magaalaa Finfinnee lamatti hiranii Inxooxxorraa gara Aqaaqiitti yaa'an kiilo meetira 56 uwwisa.

Hojichaan heektaarri kumni 4 kan misoomu ta'a.

Proojaktichaan misoomni riqaalee, haroowwan namtolchee, iddoowwan magariisaa, jiddugaloonni bashannanaa, geejibni bishaanii fi wiirtuleen daldalaa hammatamaniiru.

Proojaktiin misoomaa kun uwwisa magariisummaa magaalaa Finfinnee 0.3 irraa gara 7tti ol guddisa.",economics
202,"Wixineen labsii eksaayiz taaksii haaraan fooyyahee bahe meeshaalee tokko tokko irratt hirhifama gatii fiduu akka dandahu ibsame

Finfinnee, Muddee 21, 2012 (FBC) – Taaksii dabalata galii fooyyeessuuf qorannoon gadi fageenyaan gaggeeffamuu Ministeerri Galiiwwanii beeksiseera.

Kaayyoon taaksii dabalata galii fooyyeessuu waantoota hawaasa miidhan hambisuu fi galii fooyyeessuuf akka tahe Ministirri Ministeera Galiiwwanii aadde Adaanach Abeebee dubbataniiru.

Wixineen labsii taaksii dabalata galii fooyyahe kun eksaayiz taaksiin guddina biyyaaleessummaa waliin akka wali gituu fi sirna taaksii buhaa qabeessa taasiisuuf qorannoo itti yaaddamee qophaahe tahuu ibsaniiru.

Taaksiin dabalata galii biyyaaf faayidaa olaanaa qabaachuu kan himan daayreektooreetiin daayreektar qorannoo Imaammata taaksii Ministira Maallaqaa obbo Mulaay Walduu labsichi bara 1995 erga hojiirra oolee booda fooyyahiinsa muraasa qabaatus fooyyahiinsi buhuraa hin taasiifamneef jedhan.

Wixineen fooyyahe gosa meeshaalee tokko tokko irratti hirhafama gatii fiduu dandaha jedhaniiru.

Meeshaaleen biyya keessatti oomiishaman gatiin isaa madaallawaa akka tahuu fi konkolaattoonni moofaan naannoo faalan baayyhinaan gara biyya keessaa akka hin galle ni labsichi kan gargaaru tahuu obbo Mulaay ibsaniiru.

Konkolaattoota biyya keessatti oomishamanii fi haaraaf taaksii dabalata galii hirhisuu fi baasii suphaa hambisuuf kan gargaaru tahuus ragaan Ministeera Galiiwwanii irraa argame ni agarsiisa.",economics
203," Agarsiisaa fi baazaariin intarpiraayizoota xixiqqaa biyyoolessaa Finfinneetti baname.

Agarsiisichi Muddee 21 amma Muddee 27,2012tti kan turu ta'a.

Sirna baniinsaa agarsiisaa fi baazaarii biyyoolessaa kanarratti ministirri Ministeera Misooma Magaalaa fi Koonistiraakshinii Injiinar Ayshaa Mahaammad argamaniiru.

Hoji dhabdummaa magaalotatti muul'atu furuuf ga'een misooma intarpiraayizootaa olaanaa ta'uu Injiinar Ayshaan ibsaniiru.

Rakkoo hoji dhabdummaa muul'atu furuuf misooma intarpiraayizootaa jabeessuun murteessaa ta'uus eeraniiru.",economics
204,"Finfinnee, Muddee 21, 2012 (FBC) – Wixinee labsii eksaayiz taaksii haaraa fooyyahee bahe irratti hubannoo dabalataa uumuuf mariin paanaalii Hooteela Iskaay Laayitiitti gaggeeffamaa jira.

Marii kana Ministeerri Galiiwwaanii fi Ministeerri Mallaqqaa waltahiinsan kan qopheessan yoo tahu, wixinicha ilaalchsee yaada dabalataa walitti qabuu fi dhimmicha irratti iftoomina uumuuf akka tahe ibsameera.

Ministirri Galiiwwanii aadde Adaanach Abeebee maricharratti argamuun ibsa laataniin, marichi dhimmoota iftoomina barbaadan irratti iftoomina uumuu fi yaada galtee dabalataa walitti qabuuf marii qophaahe tahuu ibsaniiru.

Mootummaan haala sassaabbii galii ammayyaa fi fooyyahaa tahe taasiisuuf tarkaanfiiwwan garaa garaa fudhachaa turuu kan eeran aadde Adaanach, hojii hojjetameen haalli sassaabbii galii fooyyahuu fi seerri mirkanaahaa jiraachuu dubbataniiru.

Hawaasa daldalaaf tajaajila sihataa fi yeroo isaa eeggate laachuu irratti jalqabbiin jiru abdii kan nammatti horuudha jedhan.

Wixineen labsii taksii dabalata galii fooyyahee bahe kunis sassaabbii galii fooyyeessuun hawaasni hunda walqixa fayyadamoo akka tahan kan mirkaneessudha jedhan aadde Adaanich.

Fooyyahiinsi kun buhura taaksii babalhisuu fi irra deddeebii taaksii hambiisuun daldala alaa dorgomaa taasiisuu keessatti shoora olaanaa akka qabu ibsaniiru.

Biyyootni Afrikaa Sahaaraa gaditti argaman gosa taaksii kana irraa %1.4 galii kan argatan yoo tahu, Ityoophiyaan oomisha walii galaa irraa %0.7 qofa galii walitti qabuun sadarkaa gadi aanaa irratti argamti jedhameera.

Marii panaalii kana irrattis bakka buutonni hawaasa daldalaa, miidiyaalee fi qooda fudhattoonni hirmaachaa akka jiran ragaan Ministeera Galiiwwaniirraa argame ni mulhisa.",economics
205,"Waliin gahiinsa gabaa kuduraa fi muduraa babaldhisuuf hojjetama jira

Finfinnee, Muddee 20, 2012 (FBC) - Waliin gahiinsa gabaa kuduraa fi muduraa babaldhisuuf hojjetama jirachuu Eejensiin Hojii Gamtaa Federalaa beeksise.

Waltajjiin waldaan hojii gamtaa biyyoolessaa oomisha walitti hidhamiinsa gabaa kuduraa fi muduraa guyya harha magaalaa Adaamaatti eegalameera.

Bakka buhaan daayreektara olaanaa eejensichaa obboo Darreboo Buuseer, fedhii hawaasni kuduraa fi muduraa irratti qabu fooyyeessuun waliin gahiinsa gabaa ol giddisuun dhimma murteessadha jedhan.

Fedhiin gabaa biyya keessaa olaanaa tahuu, humna namaa oomishuuf haallii mijataan jiraatus damicha irratti waldaaleen gurmaahan fedhii hawaasaa guutuu irratti hanqinni jiraachuu dubbataniiru.

Baajata bara kanaatin kuntaala kuma 50 ol kuduraa fi muduraalee garaagaraa qonnaan bulaa irraa gatii madaalawaa taheen gabaa biyya keessatiif dhiyeessuuf karoorsuu himaniiru",economics
206,"Gabaan Oomisha Ityoophiyaa baatii Muddeetti oomishoota toonii kuma dhibba 1 fi kuma 1 fi 948 gatii Birrii biiliyoona 5.12 qaban wal bichisiise.

Gabaan Oomisha Ityoophiyaa oomisha akka saliixii, buna, boloqqee adii fi diimaa tooniin walbichisiisu dandaheera.

Baatii kana bittaaf kan dhiyaate saalixii toonii kuma 52 fi 598 Birrii biiliyoona 2.24 walbichisiisera.

Kan bara darbee waliin walbira yoo qabamu %34 calmaa agarsiisera.

Haaluma walfakkaatun boloqqee adiin toonii kuma 8 fi 565 Birrii miiliyoona dhibba 1 fi miiliyoona 76 yoo walbichisiisu, maashoo adii ammoo toonii 100 Birrii miiliyoona dhibba 2 fi miiliyoona 70 walbichisiisera.

Bunni tooniin kuma 30 fi 416 Birrii biiliyoona 2.47tti kan gurgurame yoo tahu, kan bara darbee waliin walbira yoo qabamu %10 caalmaa agarsiisera.

Gama biraatiin atarri toonii kuma 1 fi 876 gabaaf dhiyaasee Birrii miiliyoona 22 walbichisiisera.",economics
207," Duulli misooma suluulaa bara kaanaa akka naannoo Oromiyaatti hirmaannaa hawaasaatin godina Harargee Lixaa aanaa Gubbaa Qorichaa araddaa Ulaagaatti eegalame.

Duula misooma suluulaa bara kanaas hogganaan Biiroo Qonnaa Oromiyaa obbo Dhaabaa Dabalee kan jalqabsiisan yoo ta'u, hoggantoonni misooma baadiyyaa sadarkaa naannoo fi godinaa irratti argamuun hawaasa jajjabeessaniiru.

Hojiin misooma suluulaa erga jalqabamee haalli qilleensaa mijataa uumamuun, jiruu fi jireenya isaanii ittiin fooyyeffachaa akka jiran qonnaan bultoonni aanichaa ibsaniiru.

Duulli misooma suluulaa kun godinuma kana aanaa Abroottis guyyaa har'aa itti fufee kan gaggeeffamu yoo ta'u, guyyaa boorii godina Harargee Bahaattis itti fufee kan gaggeeffamu ta'uu ragaan waajjira Biiroo Qonnaa Oromiyaa ni muldhisa.",economics
208,"Waliin gahiinsa gabaa kuduraa fi muduraa babaldhisuuf hojjetama jirachuu Eejensiin Hojii Gamtaa Federalaa beeksise.

Waltajjiin waldaan hojii gamtaa biyyoolessaa oomisha walitti hidhamiinsa gabaa kuduraa fi muduraa guyya harha magaalaa Adaamaatti eegalameera.

Bakka buhaan daayreektara olaanaa eejensichaa obboo Darreboo Buuseer, fedhii hawaasni kuduraa fi muduraa irratti qabu fooyyeessuun waliin gahiinsa gabaa ol giddisuun dhimma murteessadha jedhan.

Fedhiin gabaa biyya keessaa olaanaa tahuu, humna namaa oomishuuf haallii mijataan jiraatus damicha irratti waldaaleen gurmaahan fedhii hawaasaa guutuu irratti hanqinni jiraachuu dubbataniiru.

Baajata bara kanaatin kuntaala kuma 50 ol kuduraa fi muduraalee garaagaraa qonnaan bulaa irraa gatii madaalawaa taheen gabaa biyya keessatiif dhiyeessuuf karoorsuu himaniiru",economics
209,"Ityoophiyaan investimentii alaa ofitti hawwachuun Baha Afrikaarraa adda duree taate. Ityoophiyaan investimentii alaa ofitti hawwachuun Baha Afrikaarraa adda duree akka taate, dhaabbanni gorsaa faayinaansi EY jedhamu gabaasa bara Faranjoota 2019 beeksise.

Ityoophiyaan investimentii alaa ofitti hawwachuun naannicharraa sadarkaa 2ffaarraa kan teesse Keeniyaa dacha sadiin caaluun adda duree taatetti jedha gabaasichi.

Dhaabbanni gorsaa faayinaansi EY akka beeksisetti Ityoophiyaan investimentii alaarraa Doolaara biiliyoona 7.17 ofitti hawachuu kan dandeesse yoo tahu Keeniyaan ammoo Doolaara biiliyoona 2.04 ofitti hawwachuu dandeessetti.

Biyyoota lamaanitti aanuun Taanzaaniyaan Doolaara biiliyoona 1.02 investimenti alaa ofitti hawwachuu dandeessetti.

Gabaasichi sanada investimenti alaa Ruwaandaa fi Yuugaandaa akka hin haammanne ibseera.

Ogeessi odiiti gorsaa faayinaansi EY Firaansiis Kamaahuu akka himetti Ityoophiyaa dhiyeessi elektirikii fi tajaajiila daandii qilleensaa gahaa tahe dhiyeessuun biyyoota biroorraa addatti dorgomaaishee taasiseera jedha.

Gabaasichi dabalataan biyyattiin gabaa biyyaa keessa balhaa tahee fi diinagdee adda tahe dhiyeessuun filaannoo biraa uumeera jedha.",economics
210,"Koorporeeshiniin Misooma Indaastirii Paarkiiwwanii rakkoolee kaffaltii humna elektiriikin walqabatee jiru furaa jiraachuu beeksise.

Paarkiiwwan indaastirii hojii eegalan keessaa Paarkii Indaastirii Hawaasaan ala hundi hanqina dhiyeessa humna elektirikii qabaachuun dubbatameera.

Koorporeeshiniin Misooma Indaastirii Paarkiiwwanii humna elektiriikii dabalatee buhuuraalee misoomaa biroo guutuuf dirqama qaba.

Koorporeeshinichi kaffaltii tajaajila elektiriikaa yeroon kaffaluu dhabuun dhiyeessiin humna elektirikaa Paarkiiwwan Indaastiriif rakkoo guddaa tahaa jira.

Hoji raawwachiiftuu olaantuun Koorporeeshinii Misooma Indaastirii Paarkiiwanii Lalisee Namiin akka jedhanitti dhiyeessiin humnaa misooma Indaastirii Paarkiiwwaniif hanqina ijooo tahuu ibsuun, yeroo ammaa rakkichi furmaata argataa jira jedhaniiru.

Hanqina dhiyeessii kanaaf furmaata hataattamaa laachuuf mootummaa Chaayinaa waliin waliigalteen mallattaahuu ibsaniiru.

Dabalataan Paarkiiwwan Indaastirii mataa isaaniin humna dhiyeeffachuu akka dandahaniif kallattiin kaahameen paarkiiwwan filataman tokko tokko qorannoo gaggeessaa jiraachuu aadde Laliseen ibsaniiru.

Haaluma kanaan qorannoon humna aduu, qilleensaa fi hurkaa gaggeeffamaa kan jiru yoo tahu, dameen dhuunfaa humna aduu irratti hojjechuuf fedhii olaanaa kan qaban tahuu hubatamee jira jedhan.

Buhuruma qorannootiin hojicha gochaatti hiikuuf imaammata fooyyeessuu fi qorannoon buhaa qabeessummaa hojjetamaa jiraachuu ibsameera.

Qorannoon gaggeeffamaa jirus yeroo dhiyootti xumuramuun gara hojiitti akka galamu ni eeggama.",economics
211,"Waltajjiin marii Sosochii misooma bunaa ogeeyyii godinaalee fi aanaalee bunni keessatti oomishamaa jiru hirmaachise gaggeeffamaa jira.

Hudhaawwan oomishtummaa, qulqullinaa fi gabaa bunaarratti jiru furuun qonnaan bultoonni buna oomishan irraa fayyadamoo akka tahaniif mootummaan naannoo Oromiyaa xiyyeeffannoo olaanaan hojjechaa jiraachuu himameera.

Oomishaa fi oomishtummaa bunaa dabaluuf hojiin buna dulloomaa gamashuu xiyyeeffannoo guddaan hojjetamaa jira jedhameera.

Oomishaalee qonnaa al-ergii irraa galii argame keessaa bunni % 43 tahuus ibsameera.

Waggaatti bunarraa galii Dooolaara miiliyoona dhibba 8 fi miiliyoona 38 argame keessaa qonnaan bulaan Doolaara miiliyoona dhibba 5 fi miiliyoona 3 qofa argachuu isaa dubbatameera.
Rakkoo kana furuuf qonnaan bulaan oomisha bunaa kallattiin akka dhiyeeffatuuf hojjetamaa jira.

Ityoophiyaa keessatti qonnaan bultoonni miiliyoonni 2.2 buna oomishuu irratti bobbahanii argamu jedhameera.
Kanaanis Addunyaa irraa sadarkaa 1ffaa irratti argamti.

Baayyhina oomishaan addunyaa irraa 6ffaa, Afrikaa irraa 1ffaa irratti argamti.

Ityoophiyaan buna gara alaatti erguun Addunyaa irraa sadarkaa 8ffaa, Afrikaarraa sadarkaa 2ffaa qabattee jirti.

Bara 2010 keessa buna kg miiliyoona dhibba 2 fi miiliyoona 39 gara alaatti ergame irraa galiin Doolaarri miiliyoonni dhibbi 8 fi miiliyoonni 40 argamuu ragaan ni mulhisa.

Sadarkaan qulqullina oomisha bunaa gadi aanaa tahuu isaatiin qonnaan bulaa fi dhiyeessitoonni buhaa barbaaddamu hin arganne jedhan itti aanaa Hogganaan Biiroo Qonnaa fi Qabeenyaa Uummamaa Oromiyaa fi itti gaafatamaan damee misooma bunaa obbo Mammedsaanii Ibraahim.

Buna bara 2011 akka biyyaatti oomishame toonii kuma tokko keessaa tooniin 495 alatti ergamee jira.

Naannoon Oromiyaa toonii 344 oomishuun sadarkaa 1ffaarratti argamti.

Ityoophiyaan biyyoota addunyaa 50 buna oomishan keessaa ishee tokkoo fi bakka argama bunaati.
",economics
212,"Magaalaa Finfinneetti warshaan guyyaatti zayitaa liitira kuma dhibba 6 oomishuu dandahu ijaarramuufi.

Ijaarsi warshichaa zayita Ityoophiyaan alaa galchitu %25 hirhisuu dandeessisa jedhameera.

Warshaan zayitaa dhaabbata Hooraayzan Plaanteeshiniin bulfamu kun, baasii Birrii biiliyoona afuriin Boolee Sammiititti ijaarrama.

Sirna ijaarsa jalqabsiisuu warshichaarratti itti aanaa kantiibaa magaalaa Finfinnee Injiinar Taakkalaa Uumaa fi aangahoonni biroo argamaniiru.
",economics
213,"Muummee ministiraa Dooktar Abiy Ahimad ijaarsa daandii aspaaltii Marawwaa -Somooddoo -Saqqaa – Simooddoo – Limmuu jalqabsiisan.
 
Dooktar Abiy Ahimad harha ganama godina Jimmaa aanaa Limmuu Kossaa galaniiru.
 
Saganticharratti itti aanaan preezdaantii mootummaa naannoo Oromiyaa obbo Shimallis Abdiisaa, ministirri Ministeera Geejibaa aadde Daagmaawiit Moogas, qondaaltonni federaalaa fi naannoo Oromiyaa argamaniiru.
 
Ijaarsi daandichaa Birrii biiliyoona 2 oliin, waggaa 4 keessatti hojjetamee xumurama jedhameera.
 
Daandichi kiilo meetira 94 kan uwwisu yammuu tahu, baasii ijaarsa daandichaa mootummaa Ityoophiyaatu dandaha.
 
Hojii ijaarsa daandii kanaa koontiraata kan fudhate dhaabbata Chaayinaa TuCJu Injinariing Gruup jedhamudha.
 
Hwaayit Naayit Koonistiraakshin Maanaajimant hojii tohannaasaa ni hojjeta.
 
Daandichi Masaraa Abbaa Jifaar cinaa kan darbu yoo tahu, hawwata tuuriizimii jajjabeessuu fi daawwattootaf haala mijataa uumuu keessatti qooda ni qabaatan itti abdatameera.
 
Dabalataan dhaabbileen indaastirii geejibaaf daandii gahaa akka argatanii fi qonnaan bultoonnis oomisha isaanii salphaan gabaadhan akka gahatan ni gargaara.
 
Daandin kun waggoota 45 ol tajaajileera.
",economics
214," Abbaan Taayitaa Galiiwwanii Oromiyaa bara baajataa 2012tti Birrii biiliyoona 22 walitti qabuuf karoorsee, baatii shan keessatti Birri biiliyoona 10 walitti qabuu beeksise.

Baajata bara darbee waliin wal bira yoo qabame ilaalamu Birrii miiliyoona 1.9 caalmaa akka qabu ibsameera.

Naannichatti baatii shan keessatti kaffaltoonni gibiraa tokko tokko nagahee gurgurtaa meeshaa kennuuf eeyyamamoo miti jedhameera.

Kaffaltoota gibiraaf hojii hubannoo uumuun kan hojjetame yammuu tahu, tarkaanfiinis fudhatamuu Abbaa Taayitaa Galiiwwanii Oromiyaa beeksiseera.

Biirichatti daayreektarri barnootaa fi koominikeeshinii obbo Lammeessaa Ayyalaan akka jedhanitti, kenniinsa tajaajila ammayaahaa laachuuf hojjetamaa jira.
",economics
215,"Ijaarsi daandii aspaaltii Waraabee Boozhabar (Waraabee- Kutarree – Qaawwaa – Qottoo – Boozhabar) eegalame.
 
Ijaarsi daandichaa kiilo meetira 40.5 kan uwwisu yammuu tahu, harha bakka itti aanaan preezdaantii mootummaa naannoo Kibbaa obbo Ristuu Yirdaaw, ministirri Nageenyaa aadde Mufariyaat Kaamiil, ministirri Geejibaa aadde Daagmaawiit Moogasii fi daayreektarri olaanaa Abbaa Taayitaa Daandiiwwanii Ityoophiyaa Injiinar Haabtaamuu Taganyifaan argamanitti jalqabsiifameera.
 
Daandichaaf baajatni Birrii miiliyoona dhibbi 7 fi miiliyoona 95 qabameera.
 
Daandin kun magaalota godinaatti balhina meetira 21.5, gandootatti ammoo balhina meetira 12 qabaata.
 
Ijaarsi daandichaa waggaa lamaan dura hanqina humnaa dhaabbata ijaarsaa biyya keessatiin adda cituun isaa ni yaadatama.
",economics
216,"Daldala alaa cimsuun diinagdee biyyatti guddisuun barbaachisaa akka tahe Ministeerri Daldalaa fi Induustirii beeksise.

Waajjirri ministeerichaa rakkinoota daldala alaaf hudhaa tahanii fi furmaata isaarratti oomishtoota, alergitootaa fi qaamolee mootummaa fi miti mootummaa dhimmisaa isaan ilaallatu waliin marii gaggeesseera.

Marichi idustiriin oomishaa daldala alaarratti rakkinootaa fi kallattii furmaatarratti kan xiyyeeffatedha jedhame.

Waltajjicharratti kan argamaan Ministiri Ministira Daldalaa fi Industirii aadde Fatilawarq Gabrezihabiheer daldallii alaa biyyatti hanga barbaadameen guddachaa hin jiru jedhaniiru.

Daldala alaa cimsuun diinagdee biyyatti guddisuun barbaachisadha jedhaniiru.

Hanqinni sharafa alaa, kafaltiin tajaajila buufata Jibuutii olaanaa tahuu, hanqina faayinaansii, hanqina dhiyeessii humna elektirikii fi rakkinoonni biro guddina damicharratti hudhaa tahuu eeraniiru.

Ministeerri daldalaa fi industirii damicha guddisuuf industiriif haala mijataa uumuu, abbootii qabeenyaa ofitti hawwachuu fi oomishtoonni daldala alaarratti akka hirmaataaniif deeggarsa taasisuun xiyyeeffannoon hojjechaa jirachuun ibsaniiru jechuun Haaymaanoot Iyyaasutu gabaase.",economics
217,"Bulchiinsi magaalaa Dirree Dawaa dhaabbata Chaayinaa; CCECC waliin waliigaltee ijaarsa paarkii indaastirii mallatteesse.

Kantiibaan magaalichaa obbo Ahimad Buuhii fi hoji raawwachiisaa olaanaan CCECC, Guwoo Choongifeeng waliigalticha mallatteessaniiru.

Waliigalteen kaleessa mallatteeffame kun marsaa jalqabaatin lafa heektaara 370 irratti paarkii indaastirii ijaaruu dandeessisa.

CCECC magaalaa Dirree Dawaa naannoo Malkaa Jabduutti lafa heektaara 1000 irratti paarkii indaastirii mataasaa ijaaruu kaayyeffateera.

Paarkichattis abbootiin qabeenyaa magaalaa Dirree Dawaa waliin obbolummaa qabdu, magaalaa Kuunshaan hojiitti ni bobbaafamu.

Kantiibaan magaalaa Dirree Dawaa Ahimad Buuhii fi itti aanaan isaanii Kadir Juhaar yeroo magaalaa Kuunshaan daawwachuun hariiroo diinagdee magaalota lamaanii cimsuuf waliigalaniit turan.
",economics
218," Tuuriizimiin Ityoophiyaa bakkeewwaan daawwaanaa biyyattiin qabdu waliin galii madaalamaa akka argamuuf hojjetama jirachuu ibsame.

Daayreekteerri olaanaan Tuuriizimii Ityoophiyaa obbo Silashii Girmaa turtii Faanaa Broodkastiing Koorporeet waliin taasisaaniin bakkeewwaan daawwannaa Ityoophiyaa qabdu waliin galii madaalamaa akka argamuuf hojjetamaa jiraachu himaniiru.

Haatahutii hanqina maallaqaa damicha mudateen walqbatee hojiin beeksisuu qormaata akka ture hubachiisaniiru.

Obbo Silashiin Ityoophiyaan akka biyyoota Afrikaa hedduutti daawwattoota ofitti harkisuu dhabuu akka hanqinaatti kaasaniiru.

Hojiin gabaa fi beeksisaa hojjetamuu dhabuu, rakkinni ijaarsa dhaabbata cimaa, damichaaf xiyyeeffannaa kennuu dhabuu, buhuuraleen misoomaa guutamuu dhabuu fi sodaan nageenyaa sababa tahuus kaasaniiru.

Keessumattuu, maallaqni damichaaf ramadame xiqqaa tahuun hojii beeksisuurratti dhiibbaa uumuu himaniiru.

Biyyoonni Afrikaa hedduun damichaaf xiyyeeffannaa itti kennanii waan sochohaniif galii gaarii akka argatan kaasaniiru.

Yeroo ammma kana dhaabbatichi qaamolee dhimmisaa isaan ilaallatu waliin qindoominaan hojjechaa jiraachuu obbo Silashiin hubachiisaniiru jechuun Silaabbat Maanaayyeetu gabaase.",economics
219," Naannoo Oromiyaatti carraa hojii miiliyoona 1 ol uumun karoorfamus, raawwiin baatiiwwan sadan darbanii gadi aanaa ture jedhame.

Biiron Dubartoota, Daahimanii fi Dargaggootaa Oromiyaa bara baajataa 2012tti dargaggoota miiliyoona 1 ol hojiitti galchuu karoorset ture.

Yaatahuutii raawwiin baatiiwwan sadan darbanii gadi aanaa tahuu daayreektarri hirmaannaa fi fayyadamtummaa dubartootaa fi dargaggootaa biirichaa obbo Usmaan Ibraahiim ni himu.

Naannichi carraa hojii kuma dhibba 4 karoorfatee, kan milkeesse kuma dhibba 1 qofa.

Faanaa Broodkaastiing Koorporeet dargaggoota carraa hojii barbaadanii fi qooda fudhattoota damichaa dubbiseera.

Dargaggoonni, rakkoon dhiyeessii liqaa, walitti hidhamiinsi gabaa, hojimaanni gurmiif gaafatamu walxaxaa fi sirrachuu kan qabudha jedhu.

Magaalota Oromiyaa hedduutti dargaggoonni hoji dhabeeyyiin hedduu tahuus ni ibsu.

Liqaaf Birrii biiliyoonni 3.5 qophaahuu daayreektarichi ni ibsu.

Dhaabbilee barnoota olaanotii muummeewwan barnootaa addaddaatin ebbifamanii carraa hojii dhabanii taahaa akka jiranis dargaggoonni Faanaa Broodkaastiing Koorporeetitti himaniiru.

Daayreektarichi dargaggoonni rakkoo ilaalchaa, liqaa fudhatan deebisuu dhabuu fi maallaqa liqeeffatan fudhatanii kan badanis jiraachuu kaasu.

Warraaqsa diinagdee naannicha keessatti hojjetamaniin carraa hojii balhaa banuuf hojjetamaa jiraachuus ni kaasu.

Raawwii karoorichaa gadi aanaa tahe kurmaana itti aanu keessatti milkeessuuf ni hojjetamas jedhu obbo Usmaan.

Fandii dargaggootaa hundeessuuf hojjetamaa jiraachuus ni ibsu.
",economics
220,"Diriirsa elektirikii proojektii baaburaa Awaash-Komboolchaa–Gabaa Haaraa waliin walqabatee waliigaltee dhabuu Humna Elektirikii Ityoophiyaa fi Koorporeeshinii Baabura Lafaa gidduutti uumame mootummaan furmaata itti laate.

Kiiloo meetra 390 kan dheeratu projektichi ijaarsi marsaa duraa xumuraamee fi yaaliin erga godhamee booddee dhiyeessiin humna guutamuu dhabuun yeroo tajaajila kennuu qabutti otuu hin laatiin hafeera.

Waliigalteen dhabuun Korporeeshinii Baaburaa Lafaa Ityoophiyaa fi Tajaajila Elektirikii Ityoophiyaa gidduutti uumameen dhiyeessiin humna proojektichaa yeroo yaadametti akka hin dhiyaannee taheera.

Tibbana mootummaan dhimmicharratti gidduu galuun murtee dhimma baajata proojektichaaf fala tahu dabarseera.

Buhuruma kanaan hojii haftee proojektichaa xumuruuf  mootummaa fi bittaa calbaasii sararoota humna walqunamsiisuuf kan oolu gama Humna Elektirii Ityoophiyaan bahii tahee hojiichi akka eegalu waliigalameera.

Buhuruma waliigalameen baasii barbaachisu ministeera maallaqaan baasii kan tahu yoo tahu, idaasaa Korporeeshinii Baaburaa Lafaa Ityoophiyaatu kafala jedhame.

Ijaarsi marsaa lammaffaa bara 2007 kan eegale yoo tahu, yeroo ammaa hojiin hadiida diriirsuu Awaash-Kombolchaa xumuramuun yaaliin taasifameera.

Sarara baaburaa Awaash-Kombolchaa–Gabaa Haaraa ijaarmeef dadabarsa humnaa sarara olaanaa Doolaara Ameerikaa miiliyoona 37.5 barbaachisa jechuun Firehwoot Saffiwtu gabaase.",economics
221,"Sharafa alaa olaanaan qamadiin alaa galan hambisuuf hojjetamaa jiraachuu Ministeerri Qonnaa beeksise.

Ministiri Ministira Qonnaa obbo Umaar Huseen qamadiin gammoojjii heektaara kuma 14 ol jallisiin misoomaa jiraachuu himaniiru.

Fuuldurattis qamadii gammooojjii balhinaan misoomsuuf heektaara kuma 3 hojiin sanyii bayhisuu hojjetamaa jiraachu dubbataniiru.

Waggoota sadan dhufanitti qamadii gammoojjii sharafa alaa olaanaan alarraa galan hambisuuf, misoomni qamadii gammoojjii xiyyeeffannoon itti kennamee hojjetamaa jiraachuu obbo Umaar himaniiru.

Obbo Umaar qorannoon miidhaa Awwaanisaa fi roobni waqtii isaa hin eegne oomisharraan gahe hojjetamaa jiraachuu eeruun, buha qoranichaa fulduratti akka ibsamu tahuu hubachiisaniiru.

Mootummaan meeshawwaan mekanaayzeshinii qaraxarraa bilisa akka galan murteessuun, qisaasamina oomishaa hirhisuu fi oomishaa fi oomishtummaa guddisuuf kakahumsa gaarii kan uumu tahuu kaasaniiru.

Bara kana lafa sanyiin uwwifamaan heektaara miiliyoona 12.5 keessaa heektaarri miiliyoona 9.8 walitti qabamuu ibsuun, kan hafan torbaa lama keessatti akka walitti qabamu himaniiru.",economics
222," Rakkooleen Hidha Haaromsaa duraan turan furamanii hojii dansaan hojjetamaa jiraachuun ibsame.

Mana Maree Bakka Buhoota Ummataatti koreen dhaabbii dhimmoota qabeenya uumamaa, bishaan, jallisii fi inarjii ijaarsi proojaktichaa sadarkaa irra jiru daawwateera.

Rakkooleen kanaan duraa furamanii, proojaktichi yeroo qabameef keessatti sadarkaasaa eeggatee akka xumuramu raawwii abdii qaburra jiraachun ibsameera.

Hojiin elektiroo meekaanikaalaa fi sibiilaa hojii siiviiliin yoo madaalamu xiqqaa tahuu kan hubate koreen dhaabbichaa, xiyyeeffannaan akka laatamuuf akeekera.

Komii hojjetaan kaasu furuuf, hojjettoota qaama furmaataa taasisuun akka barbaachisu ibsameera.

Komii fi gaaffiin beenyaa namoota proojaktichaaf lafa isaanitirraa kaafamanii, rakkoon dhiyeessii buhuuraalee misoomaa bulchiinsa naannoo waliin hataattamaan furamuu akka qabus korichi ibseera.

Hoji gaggeessaan proojaktichaa Injiinar Kiflee Horroon hojiin siiviilii hidhichaa %85.5, elektiroo meekaanikaalaa %29, hojiin sibiilaa %15 xumuramuu ibsan.

Raawwiin waliigalaa proojaktichaa %70, amma ammaatti baasin bahe Birrii biiliyoonni 99 tahuu, xumuruuf Birrii biiliyoonni 40 kan barbaachisu tahuun ibsameera.

Proojakticha amma bara 2015tti xumuruuf yaadamee hojjetama ajiraachutu ibsame.
",economics
223,"Hidhaan haaroomsaa guddichi biyyoon akka hinguuttamne hojiin misooma sululaa ciminaan hojjetamuu qaba jedhame.

Waltajjiin marii biyyaaleessa hojii misooma sululaa irratti xiyyeeffate Magaalaa Maqaleetti gaggeeffamaa jira.

Baasii guddaan kan hojjetamaan hidhaaleen  biyyaattii  biyyoon akka hin guuttamne ittisuun dirqama tahuu qaba jedhan Daayreekteerri hirmaannaa ummataa biyyaaleessaa mana  maree  hidha haaroomsaa aadde Roomaan Gabrasilaalsee.

Jiruu fi jireenyaa qonnaan bulaa itti fufiinsaan fooyyeessuu fi imala haaroomsaa mirkaneessuuf hojiin misooma sululaa murteessaa tahuu hubachiisaniiru.

Waggoottan darban naannoo hundatti hojiin misooma sululaa Doolaara Miiliiyoona 81tti tilmaamamu  hojjetamuu dubbataniiru.

Hojiin ijaarsa hidha haaroomsaa dhibbeentaa 69.7 irra gahuus aadde Romaan ibsaniiru.

Waltajjiin marii biyyaaleessaa hidha bishaanii fi hojiilee misooma sululaa irratti xiyyeeffate kun yeroo 3ffaaf gaggeeffamaa kan jiru yoo tahu, barreeffamni qorannoo shan dhiyaachuun mariin kan irratti gaggeeffamuu tahuu ragaan ni muulhisa.",economics
224," Ijaarsi Daandii Asfaaltii Oromiyaa, Naannoo Kibbaa fi Gaambeellaa qaxxaamuraan walqunnamsiisu eegalame.

Daanichi km 140.2 kan dheeratu yoo tahu, Jimmaa, Boongaa, Miizan Teeppii, Gaambeellaa, Goree, Mattuu fi Finfinnee karaa qaxxaamuuraan walqunnamsiisa jedhameera.
Ijaarsi Daandii Goree- Maashaa- Teeppii kun bakka hoggantoonni feederaalaa fi naannoolee argamanitti harha ifatti eegalameera.

Ijaarsi isaa Birrii biiliyoona 4.5 kan gaafatu tahuu Daayrooktooreetiin Koomiiniikeeshiinii Abbaa Taayitaa Daandiiwwanii Ityoophiyaa beeksiseera.

Proojektichi baadiyaatti meetira 10, naannoo magaala gandaatti meetira 12, magaala aanaatti meetira 19 fi magaala godinaatti meetira 21.5 balhina ni qabaata jedhameera.

Dhaabbata Kooriiyaa Kibbaa ‘Haayuundaay Deevilooppimanth jedhamuun kan hojjetamu yoo tahu hojiin gorsaa fi toohannoo dhaabata Injinariingii Luusoong jedhamuun raawwata jedhameera.

Hojiin isaa waggaa 4 fi Baatii 6 keessatti kan xummuramu yoo tahu, hawaasa naannoof rakkoo hawaasummaa, Siyyaasaa fi Diinagdee ni fura jedhamee kan itti amaname akka tahe ibsameera.
",economics
225,"Walgahiin 3ffaan hidha haaroomsaa Sudaan Kaartuumitti eegalame.

Ministeeroonni Bishaanii,Jallisii fi Iinerjii Ityoophiyaa, Sudaanii fi Gibtsi dhimma hidha haaroomsa irratti marihachuuf Kaartumitti walgahaniiru.

Mariin kana irratti Baankiin Addunyaa fi Ameerikaan taajjabdummaan hirmaachaa jiru jedhameera.

Haala qabiinsa fi guuttama bishaan hidha haaroomsaa ilaalchisee marii balhaan ni gaggeeffama jedhamee eeggama.

Walgahii 4ffaa fi inni dhumaa yeroo dhiyootti kan itti fufu tahuu ibsameer",economics
226,"Dhaabbanni Maallaqa Addunyaa Ityoophiyaaf liqaa fi deeggarsa Doolaara biiliyoona 2.9 raggaasise.

Boordiin Dhaabbata Maallaqa Addunyaa fooyyessa diinagdee biyya keessaa Ityoophiyaa deeggaruuf proojaktii waggaa sadiitin; liqaa fi deeggarsa Doolaara biiliyoona 2.9 raggaasiseera.

Dhaabbatichi maallaqicha kan raggaasise liqaa dhala xiqqaa fi yeroo dheeraan kaffalamu.

Maallaqichi fooyyessa diinagdee biyya keessaa tumsuu, rakkoo sharafa alaa furuu, jireenya lammiilee fooyyessuu, idaa alaa madaalchisuu fi diinagdee biyyattii tasgabbeessuuf oola.

Dabalataan qaalahiinsa gatii ittisuu, damee dhuunfaaf liqaa mijeessuu, carraa hojii uumuu fi qabeenya biyyattii sirnaan fayyadamuurratti gumaacha ni qabaata jedhameera.

Maallaqa raggaasifame keessaa Doolaarri miiliyoonni dhibbi 3 fi miiliyoonni 8.4 hataattamaan Ityoophiyaaf kan gadi lakkifamudha.

Daayreektara olaanaa fi eeggataan dura taahaa dhaabbatichaa Deeviid Liiptoon maallaqni raggahe diinagdee Ityoophiyaa jajjabeessuuf gumaacha ni qabaata jedhaniiru.
",economics
227,"Ityoophiyaa fi Chaayinaan sirna guumruukaa ammayyeessuuf waliigalan.

Ministirri Ministeera Galiiwwanii FDRI aadde Adaanach Abeeben, hoggansa ministira Bulchiinsa Guumruukaa Chaayinaa waliin marihataniiru.

Marichaanis daldala seeran alaa, dawaa sammuu nama addoochu tohachuurratti xiyyeeffataniiru.

Dabalataan sirni guumruukaa ammayyeessuun bifa dandahamurratti marihataniiru.

Sirna guumruukaa ammayyeessuuf waliigaltee odeeffannoo waljijjiiruu magaalaa Finfinneetti mallattaahe hojiirra oolchuurratti marihataniiru.

Koreen teekniikaa waloo hundaahuun akka hojiitti galus waliigalameera.

Deeggarsa tajaajila teeknooloojii ni laatas jedhameet eegama.
",economics
228,"Kurmaana jalqabaa bara kanaatti invastimantii kallattii alaarraa Doolaarri miiliyoonni dhibbi 7 ol argameera.

Koomiishiniin Invastimantii Ityoophiyaa kana kan ifoomse waltajjii waloo waajjiraalee invastimantii naannoo fi federaalaa 14ffaa magaalaa Hararitti gaggeeffamaa jirurratti.

Koomiishinichatti daayreektarri daayreektoreetii qophii karooraa fi gamaaggamaa obbo Niwaay Tadlaan akka beeksisanitti, kurmaana waggichaatti paarkota indaastirii mootummaa fi dhuunfaa 9tti oomishaalee alatti ergamanirraa Doolaarri Ameerikaa miiliyoonni 47.4 ol argameera.

Kunis karoora qabamerraa %71 tahuu ibsan.

Yeroo walfakkaataa bara darbeetin yoo madaalamu, barana abbootiin qabeenyaa oomishaalee isaanii alatti erguu eegaluu isaanitiin, damichi guddina %88 agarsiisera.

Sadarkaa biyyaatti naannolee salganii fi bulchiinsota magaalaa lamaanitti abbootii qabeenyaa kaappitaala Birrii biiliyoona 50 ol galmeessisan 2,700f eeyyamni invastimantii laatameera.

Godina addaa Oromiyaa naannawa Finfinneetti abbootiin qabeenyaa 295 ol eeyyama fudhatanii, tajaajila elektiriikatiif amma Birrii miiliyoona 3 kaffalanii tajaajila argachuu dhabuun komachuun amma hojii dhaabuutti gahuu ibsan.
",economics
229,"Daandiin aspaaltii keessoo magaalaa Amboo waggaa afuriin dura eegalame amma ammaatti hin xumuramne.

Daandichi baajata Birrii miiliyoona dhibba 5 fi miiliyoona 32 eegalame ture.

Jiraattonni akka Faanaa Broodkaastiing Koorporeetitti himanitti, daandichi kallattiiwwan 6n daandii horaatin walqunnamsiisa jedhameet ture.

Hojii ijaarsa daandichaa kan fudhate hoji gaggeessaan Gamshuu Bayyanaa Koonistiraakshin obbo Oliyaad Tafariin harkifannaa ijaarsa daandichaatif itti gaafatamuu kan qabu hojjechiisadha jedhu.

Daandichi kiilo meetira 15 kan uwwisu yammuu tahu, marsaalee ijaarsaa 6n keessaa hojiin daangaa kabachiisuu kan hojjetamu lama qofaafi.

Kantiibaan magaalichaa obbo Tarrafaa Badhaadhaan gama isaanitiin harkifannaa kanaaf itti gaafatamuu kan qabu hoggansa duraati jedhu.

Kiilo meetirri 10 qophii taheera; kana keessaa kiilo meetirri 7.5 ikoontiraaktarichaaf dabarfameera jedhu.

Duursaan garee bulchiinsa koontiraataa Abbaa Taayitaa Daandiiwwanii Oromiyaa obbo Wandee Dassaalany, daandichi dhuma bara baajatichaatti xiyyeeffannaa bulchiinsa magaalichaa dhabuu himu.

Haaylayyasuus Makoonnantu gabaase.
",economics
230," Itti aanaan kantiibaa magaalaa Finfinnee Injiinar Taakkalaa Uumaan Waldaa Misooma Guraagee itti aanaa preezdaantii mootummaa naannoo Kibbaa obbo Ristuu Yirdaawin duurfamu waliin marihatan.

Turtii isaanitiin akkaataa sochii misooma magaalaa Finfinneerratti hirmaatanirratti marihatameera.

Injiinar Taakkalaa Uuman hirmaannaa misoomaa hawaasa Guraagetiif bulchiinsi magaalichaa deeggarsa kan taasisu tahuu ibsaniiru.

Obbo Ristuu Yirdaaw gama isaanitiin hirmaannaa hawaasummaa taasifamuun ala, sochiilee misoomaa hawaasichi taasisu naannoon Kibbaa kan deeggaru tahuu beeksisaniiru.

Injiinar Taakkalaan hirmaannaa gama hundaa hawaasichaaf galateeffataniiru.
",economics
231,"Hindi misooma intarpiraayizoota xixiqqaa Ityoophiyaa deeggaruu akka barbaaddu beeksiste.

Hinditti Ambaasaaddarri Ityoophiyaa Tizzitaa Mulgeetaan ministira Ministeera Geejibaa fi Daandii, Intarpiraayizoota Xixiqqaa fi Jiddugaleessaa Hind Shirii Niitiin Gaadikaarii waliin marihataniiru.

Marichaan hariiroon daldalaa, invastimantii, ijaarsa dandeettii, hariiroo ummattummaa waggoota dheeraa lakkoofsisuun ibsameera.

Haaluma kanaan misooma intarpiraayizii Ityoophiyaa cimsuun murteessaa tahuun ibsamee, ministirichi biyyi isaanii gama kanaan Ityoophiyaa waliin hojjechuu kan barbaaddu tahuu eeran.

Hojiilee Ityoophiyaan damichaan hojjettuuf Hind muuxannooshee qooduu akka barbaaddus ibsaniiru.
",economics
232," Rakkoo daandii Qarree Gohaa – Dajan waaraan furuuf qorannaan gaggeeffamaa jiraachuu Abbaan Taayitaa Daandiiwwanii Ityoophiyaa beeksise.

Haala teessuma lafaarraa kan kahe daandichi sigigoodhan miidhamuun taatee tahuun barameera.

Daandichi magaalaa Finfinneedhaa kaasee gammoojjii Abbayyaa keessa qaxxaamuruun magaalota jajjaboo naannoo Amaaraa walqunnamsiisa.

Abbaan taayitichaa rakkoo mudatu hiikuuf suphaa taasisus, furmaata waaraa kan barbaadu tahuu garuu qorannoodhan itrra gahuu beeksiseera.

Rakkinicha waaraan furuuf ogeeyyiin Jaappaan naannichatti bobbahanii qorannaa taasisaa jiru.

Buhaan qorannichaa akkuma ifoomen, furmaanni waaraan kan laatamu tahas jedhan.
",economics
233," lammiileen biyyoota garagaraa addunyaarra jiraatan sadarkaan diinagdee mataa isaanii fi mala jireenyaa ni qabaatu.

Buhuruma kanaan maatiin jireenya mataa isaanii gaggeessuun daahimman isaanii sadarkaa gaarii irra akka gahanii hedduu carraaqu.

Daahimman hedduun diinagdeen mataa isaanii hanga dandahaniitti maatiin irratti of gatanii jiraatu.

Jireenyi isaa Veetnaam kutaa baadiyyaa kan tahe daahimni waggaa 10hn Daang Vaan Kahuuyan jireenyi isaa kanarraa addadha.

Sababoota garagaraan maatiin isaa duhaan irraa adda kan bahan daahimni Daang, gargaarsa kam malee naannoo baadiyyaa jiraatutti hojii qonnaa ittiin bulmaata godhateera.

Daahimni kun jireenya isaa fooyyessuuf  nyaataaf kan isa tajaajilan hojiiwwaan qonnaa dadhabsiisoo hojjeta.

Umurii kanaan gargaarsa kam malee otuu hin barbaadiin qormaata jireenyaa isa mudate darbuuf daandiin inni filate bayyota kan gaddisiisee fi ajaahibsisedha.

Jireenya isaa qajeelchuuf kan isa gargaaru hojii qonnaarra darbee barnoota isaa otuu adda hin kutiin hordofaa jira.

Daang naannichatti kan argamaan firoota isaarraa gaaffi si gargaara jedhu dhiisuun jireenya mataa isaa fooyyesuuf daandiin inni filate cimina isaa muldhisa.

Muuxannoon jireenya Daang Vaan Kuhuyaan karaa barsiisaa isaa marsariitii miidiyaa hawaasa irratti ga dhiifamuun wal qabatee kutaaleen idila addunyaa garagaraa dinqisiifachaa jiru.

Baayyoonni daahima kana umurii kanatti qormaata isa mudate hirhisuu kan dandahu deeggarsa taasisuuf fedhii akka qaban ibsaniiru.",economics
234,"Manni Maree Bakka Buhoota Ummataa wixineewwan labsii invastimantii fi eksaayiz taaksii koree dhaabbii dhimmi ilaallatuuf dabarse.

Manni marichaa walgahii idilee 6ffaasaa harha gaggeessera.

Ministir deettaan gargaaraa waamamaa mootummaa obbo Caalaa Lammiin mana marichaatti argamuun ibsa laataniin, kaayyoon wixinichaa carraa hojii uumuu, teeknooloojii fi ceehumsa beekumsaa, sharafa alaa biyyi argattu guddisuu, qabeenya uumamaa, aadaa fi qabeenya biroo biyyattii sirnaan fayyadamuudha jedhaniiru.

Wixinicha fooyyessuun kan barbaachise diinagdee siheessuu, guddina diinagdee waaraa taasisuu, oomishtummaa biyya keessaa jajjabessuu, dorgomtummaa diinagdee cimsuu, hirmaannaan abbootii qabeenyaa biyya keessaa fi alaa jajjabeessuu, jireenya lammiilee fooyyessuudha jedhan.

Manni marichaa wixinicharratti ega marihateen booda adda durummaan koree dhaabbii dhimma daldalaa fi indaastiriif, tumsaaf ammoo koree dhaabbii dhimma galiiwwan, baajataa fi faayinaansiif qajeelchera.

Manni marichaa wixinee labsii dhaabbilee misoomaa mootummaa dhuunfaatti dabarsuurrattis marihateera.

Mootummaan taaksii barbaachisaa akka sassaabu, koontiroobaandii fi daldala seeran alaa ittisuuf, fayyaa hawaasaa kan miidhanii fi rakkoo hawaasummaa uumuu malan waan tahee fi dhimmoota buhuuraa waan tahaniif, meeshaalee barbaaddamtummaan gabaa isaanii hin hirhisnee fi tajaajilootarratti taaksii kaahun barbacahisuu obbo Caalaa Lammiin ibsaniiru.

Eksaayiz taaksichi meeshaalee caaqaa, fayyaa hawaasaa fi rakkoo nageenya naannoo qaqqabsiisan, oomishaalee bobahaa, konkolaataa fi plaastikarratti kan kaahamudha.

Eksaayiz taaksichi xiqqaan %10(kaameeraa suuraa fi viidiyoo, meeshaalee televiizhinii harkisuuf oolanii fi meeshaalee walfakkaataa biroo), olaanan ammoo %500( eksaayiz taaksin 400 amma %500 irra kaahamu ammoo konkolaattota bara Faranjootaa 2012 yookin waggaa 7 ol tahan irratti) tahuun ibsameera.

Oomishaalee tiraaktaraarratti akka tajaajila isaanii; waggaa 4 fi sanaa ol tahan irratti eksaayiz taaksiin %100 amma %400 kan kaahamu taha.

Konkolaattota biyya keessatti oomishamanii gabaadhaf dhiyaatan irratti eksaayiz taaksiin kaahamu %30 tahuun ibsameera.

Dhugaatii alkoolii, tamboo, nyaata miyaahaa fi ashaboo qaban, soorrata cooma qaban, uffata hodhamaa, bishaan saamsamanii fi gaazii qaban irratti taaksiin akka kaahamu ajaja.
",economics
235,"Waliigalteen proojaktoota bishaan dhugaatii Birrii miiliyoona 74 olii mallatteeffame.

Waliigalticha Biiroon Misooma Qabeenya Bishaanii fi Inarjii Oromiyaa, dhaabbata ""Woord en Daad"" jedhamu waliin mallatteessaniiru.

Proojaktichi rakkoo bishaan dhugaatii godina Arsii Lixaa aanaa Sanbatee Shaallaa fi gandoota 5 furuuf hojjetama.

Ijaarsichaaf waliigalteen Birrii 74,056,862.91 mallatteeffameera.

Proojaktiin kun gaafa xumuramu namoota 39,000 rakkoo bishaan dhugaatii qulqullu jalaa baasuun walin gahiinsa bishaanii aanichaa 7% irra gara 57% ol guddisa.
",economics
236," Namoonni buhuuraalee misoomaa mancaasuun geejibsiisaa turan tohataman.

Namoonni tohannaa jala oolfaman kanneen shiboo elektiriikaa quqqurxuun geejibsiisaa turaniiru.

Shiboo, sibiila, plaastiknis harkatti qabameera.

Namoonni 3 meeshaalee kanneen godina Shawaa Kaabaa Garba Gurraachatii gara magaalaa Finfinnee galchuuf yaalaa turaniiru.

Koomiishiniin Poolisii Federaalaa akka beeksisetti namoonni kanneen buufata sakattoorratti eeruu namootatiin kan qabaman
",economics
237,"Giddugala Agarsiisaa Finfinneetti Koonveenshinii Paan Afriikaa fi Wiirtuu Agarsiisaa ijaaruuf mariin taasifameera.

Ijaarsichi lafa heektaara 22 irratti hojjetama jedhameera.

Abbootii qabeenyaa biyya keessaa hirmaachisuun ijaaruun kan yaadame yammuu tahu, waltajjii marichaarrattis sooreyyiin Ityoophiyaa 300 tahan hirmaataniiru.

Itti aanaan kantiibaa magaalaa Finfinnee Injiinar Taakkalaa Uuman waltajjicharratti akka jedhanitti, toora daldalaa fi invastimantii magaalaa idil addunyummaa Finfinnee madaalu ijaaruuf karoorfameera jedhan.

Abbootiin qabeenyaas akka hirmaatan gaafataniiru.
",economics
238," Dhaabbatichi dhaabbilee idil addunyaa 2 waliin xaahoo biyyoo deddeebisuuf waliigaltee mallatteesse.

Dhaabbanni Loojastiiksii Geejiba Galaanaa Ityoophiyaa xaahoo biyyoo toonii miiliyoona 1.5 deddeebisuuf dhaabbilee idil addunyaa lama waliin waliigaltee mallatteessera.

Dhaabbatichi waliigalticha kan mallatteesse DHL fi Diyaamand Shiip Buukar waliini.

Akkaataa waliigaltichaatin dhaabboileen kanneen xaahoo biyyoo toonii miiliyoona 1.5 gara biyyaa ni galchu.

DHL toonii kuma 900, Diyaamand Shiip Buukar ammoo toonii kuma dhibba 5 fi kuma 60 geejibsiisuuf waliigalameera.

Hoji raawwachiisan Dhaabbata Loojastiiksii Geejiba Galaanaa Ityoophiyaa obbo Roobaa Magarsaan akka jedhanitti dhaabbilee kanneen muuxannoo gahaa qabu.

Baasin geejibichaa Doolaara Ameerikaa miiliyoona 42 fixa jedhameera.

Adeemsicha kan hogganuu fi qindeessu Ministeera Geejibaati.

Waxabajjii 2012 dura xaahoon kun guutummaan gara biyyaa ni gala jedhameera.

Xaahichi Moorookoo, Chaayinaa, fi Emmireetota Arabaa Gamtoomanii geejibsiifama jechuun TOI gabaasera.
",economics
239,"Hawaasni addunyaa deeggarsaa fi tumsi baqattootaf taasisu diinagdee fi hawaasummaa baqattootaarratti bifa hiikkaa qabuun tahuutu irra jiraata jedhan itti aanaan muummee ministiraa obbo Dammaqaa Makoonnan.

Obbo Dammaqaan fooramii baqattoota idil addunyaa Jeeneevaa Swiizarlaanditti gaggeeffamuu eegalerratti argamuun haasaa taasisaniiru.

Haasaa isaanitiinis deeggarsi baqattootaf taasifamu jireenya baqattootaarratti bifa jijjiirraa uumuu dandahuun tahuu qaba jedhan.

Ityoophiyaan akkaataa waliigaltee baqattoota addunyaatin tumsa taasisuu itti fuftis jedhaniiru itti aanaan muummee ministiraa.

Jilli Ityoophiyaa itti aanaa muummee ministiraa obbo Dammaqaa Makoonnaniin duurfamu fooramii baqattootaa kanarratti hirmaachuuf kaleessa Swiizarlaand galuun isaa ni yaadatama.

Dhaabbilee deeggarsa namoomaa idil addunyaa teessoo isaanii Jeeneevaa godhatan waliinis ni marihatu jedhameet eegama.

Baqattoota heedduu simattee keessummeessaa waan jirtuuf Afrikaa bakka buhuun kan filatamte Ityoophiyaa qofa jedheera Waajjirri Itti Aanaa Muummee Ministiraa.

Ityoophiyaan lammiilee biyyoota 29 dhufan, miiliyoona 1tti siqan simattee keessummeessaa jirti.

Obbo Dammaqaan kaleessa galgala daayreektar janaraala Dhaabbata Fayyaa Addunyaa Dooktar Teediroos Adihaanoom waliin marihataniiru.

Uwwisa fayyaa, eegumsa fayyaa duursaa, nyaata madaalawaa, dhiyeessii faarmaasiitiyuukaalirratti marihataniiru.

Dhaabbatichi Ityoophiyaa waliin hojjechuu kan itti fufu tahuun ibsameera
",economics
240," Naannoo Oromiyaa godina Shawaa Kaabaatti lafti heektaarri 571 abbootii qabeenya hin misoomsinee harkaa fuudhamuun baankii lafaattii galii tahuu Waajjirri Invastimantii godinichaa beeksiseera.

Bara 1989 irraa eegalee godinichatti galiin invastimantii irraa argamee Birrii biiliyoona 9.9 qofa tahuu ibsameera.

Itti gaafatamtuun waajjirichaa aadde Asteer Zawdeen akka ibsanitti, abbootii qabeenyaa lafti irraa fudhatameef akeekkachiisni irra deddeebii laatamaa tureera.

Abbootii qabeenyaa lafa fudhatan hin misoomsin hafan 65 irraa lafti heektaarri 571 fuudhamuun baankii lafaatti galii taheera jedhan.

Godinicha keessa qabeenyi olaanaan jiraatuyyuu sochiin galii invastimantii gadi aanadha jedhan.

Bara baajataa 2011 keessa abbootiin qabeenyaa 11 qofti gara godinichaa kan dhufan tahu ibsaniiru.

Hanga ammaatti hojii dhabdoota kuma 3 qofaaf carraan hojii uumameera jedhan itti gaafatamtittiin.

Yeroo ammaa kana godinicha keessa abbootiin qabeenyaa 276 hojiirra jiru jedhaniiru.",economics
241,"Tarsiimoon filannoo waltajjii dhaabbilee hawaasa siiviilii qophaahaa jira jedhame.

Filannoon dhuftu karaa demokraasawaa fi amanamaa taheen akka xumuramu tarsiimoon waltajjii dhaabbilee hawaasa siiviilii qophaahaa jira.

Hoggantuun Waajjira Waltajjii Dhaabbilee Hawaasa Siiviilii Ityoophiyaa aadde Bileen Asraat Faanaa Broodkaastiing Koorporeet waliin turtii taasisaniin akka beeksisanitti, filannoo dhuftu hordofuun akka dandahamuuf caasaan uumamaa jiraachuu beeksisaniiru.

Waldaaleen siiviilii gaheewwan addaddaarratti hirmaacha ajiraachuu beeksisaniiru.

Eegumsa mirga namoomaa, filannoo fi demokraasii cimsuurrattis hojjechuuf qophiitti jiraachuu ibsan.

Rakkoolee filannoo keessatti mudachuu malan hiikuurratti leenjiin kennamaa turuu beeksisaniiru.

Dhaabbileen 70 ol tahan filannicharratti hojjechuuf fedhii agarsiisuu beeksisaniiru hoggantittiin.

Labsiin hawaasa siiviilii haaraan dhiyeenya raggahuurraa kan kahe haaraa kan makamanis ni jiraatun eegna jedhan.

Afawarq Alamuutu gabaase.
",economics
242,"Itti aanaan kantiibaa magaalaa Finfinnee Injiinar Taakkalaa Uuman gorsaa dhimma diinagdee fi daldalaa Chaayinaa Liiw Yuu waliin marihatan.

Marichaan diizaayinii fi ijaarsa manneen jireenyaa ammayyaa naannoo Gootaraatti hojjetamanirratti xiyyeeffataniiru.

Bulchiinsi magaalaa Finfinnee naannoo Gootaraatti manneen jireenyaa ammayyaa ijaaruuf qophii taasisaa jira.

Ijaarsichi manneen ammayyaa naannoo Lagahaaritti ijaarramutti aanee, naannoo jireenyaa jabaa tahuun ibsameera.

Ijaarsicha kan raawwatu dhaabbata Chaayinaa CCCC fi bulchiinsa magaalaa Finfinneeti.

Ijaarsichi dhiyeenyatti kan ifoomu tahuu Injiinar Taakkalaan ibsaniiru.

Lafa qabiyyee Simiintoo Mogor dabalatee waliigalaan lafa heektaara 27 irratti kan ijaarramudha.
",economics
243," Preezdaant Saahilawarq Zawdeen daayreektara olaanaa Sagantaa Nyaata Addunyaa Deeviid Biizlii waliin marihatan.

Preezdaant Saahilawarq daayreektaricha Masaraa Mootummaa Biyyoolessaatti simachuun mariisisaniiru.

Sagantichi hojiilee kanaan dura hojjetee fi karoora Ityoophiyaatti qaburratti marihataniiru.
",economics
244,"Ministeerri Galiiwwanii Baatii Sadaasa keessa Birrii biiliyoona 19.2 walitti qabuu beeksise.

Baatii Sadaasa 2012 keessa Birrii biiliyoonni 18.3 walitti qabamuuf karoorfamee, Birrii biiliyoonni 19.2 walitti qabamuun ibsameera.

Raawwiin karoora baatichaa kan bara darbeen yoo madaalamu caalmaa Birrii biiliyoona 5.97 yookin %36.14 agarsiisera.

Ministeerichi hojii hubannoo uumuu bifa qindaahen kaffalttoota gibiraaf laaten karooraa ol galii walitti qabuu isaa ibseera.

Qindoominni hojii hoggantoota, hojjettootaa fi hawaasa daldalaa gidduutti jiru buhaa kanaaf gumaacha olaanaa taasiseera jedhameera.

Hojiin baatiwwan shanan darban keessa hojjetame karoora waggaa milkeessuuf agarsiiftuu tahuu ragaan Ministeera Galiiwwaniirraa argame ni mulhisa.
",economics
245,"Baatiiwwan arfan darban keessa daldala alaa irraa galiin Doolaarri Ameerikaa miiliyoonni dhibbi 9 fi miiliyoonni 16.21 argamuun ibsame.

Bara baajataa kana jihoottaan arfan darban keessa oomisha qonnaa fi damee oomisha Albuudaa irraa galiin Doolaarri Ameerikaa miiliyoonni dhibbi 9 fi miiliyoonni 16,21 argamuu isaa Ministeerri Daldalaa fi Indaastirii beeksiseera .

Bara baajatichaa baatiiwwan arfan darbanitti Doolaara Ameerikaa biiliyoona 1.07 argachuuf karoorfamee, galiin argame Doolaara Ameerikaa miiliyoona dhibba 9 fi miiliyoona 16 tahuun ibsameera.

Raawwichi kan bara darbee yeroo walfakkaatu Doolaara Ameerikaa miiliyoona dhibba 8 fi miiliyoona 14.73 yoo madaallamu, caalmaa Doolaara Ameerikaa miiliyoona 101.48 qaba jedhameera.

Oomisha kanneen akka abaaboo, midhaan agadaa, dheedhii, ixaanii uumamaa, jimaa fi elektirikarraa galiin karoora ol argamuun himameera.

Oomishaalee baargamoo, midhaan dheedhii, uffata, buna, albuuda taantaalamii fi midhaan zayitaa gara biyya alaatti ergaman irraa ammoo galiin % 75 hanga % 99 argameera.

Akkasumas fuduraa fi muduraa, foon, gogaa fi buhaa gogaa, meeshaalee elektirooniiksii, horii dhaabbii, aannanii fi buhaa aannanii, baala shaayii irraa % 50 hanga % 74 argameera.

Gama biraan oomishaaleen kanneen akka dhugaatii, qoricha, keemikaala, meeshaalee ijaarsaa, miheessituuwwan, albuuda, buhaa foonii fi sibiilotaa irraa sharafni alaa argame gadi aanaa (%50 gadi) tahuu ragaan ministiricharraa argame ni agarsiisa.
",economics
246," Dhaabbanni Maallaqaa Addunyaa Ityoophiyaaf deeggarsa Doolaara biiliyoona 2.9 ifoomse.

Dhaabbatichi deeggarsicha ifoomsuu muummee ministiraa Dooktar Abiy Ahimad beeksisaniiru.

Muummee ministiraa Dooktar Abiy Ahimad karaa fuula Feesbuukii isaanitiin akka beeksisanitti, dhaabbatichi deeggarsicha ifoomsera.

Muummee ministiraa Dooktar Abiy dhaabbatichi deeggarsicha laachuu isaatif galateeffataniiru.

Dooktar Abiy deeggarsichi akka dhugoomu daayreektarri olaantuu dhaabbatichaa Kristaaliinaa Joorjeevaan gumaacha taasisaniif galateeffataniiru.

Deeggarsi maallaqichaa fooyyessa diinagdee biyya keessaa tumsuuf oola.
",economics
247,"Kaffaltoota gibiraa federaala kuma 10 gara sirna taaksii ammayyaatti galchuuf hojjetamaa jirachuu Ministeerri Galiiwwanii beeksise.

Ministeerri Galiiwwanii akka beeksisetti hojichi amma ammaatti kaffaltoota gibiraa kuma 4 fi 671 faayiila kallattii intarneetii (‘oon laayinh) galchuu kan dandahudha.

Amma dhuma baatii Muddeetti kaffaltoota gibiraa kuma 10 gara sirna ammayyaa kanatti galchuuf ni hojjetama jedhan ministirri Galiiwwanii aadde Adaanach Abeebeen.

Sirni sassaabbii gibiraa kun yeroo fi baasii kaffaala gibiraa ni qusatas jedhan.

Milkaahina sirna kanaatif hoggansi gaheesaa bahauchuu qabas jedhan ministirittiin.
",economics
248,"Qopheessituun yaahii jijjiirama qabeenya qilleensa addunyaa 26ffaa Biriitaaniyaan mala misooma magariisaa Ityoophiyaa cimsitee akka deeggartu beeksifte.

Yaahiin Jijjiirrama qabeenyaa qilleensaa kun Ispeen magaalaa Maadiriiditti gaggeeffamaa jira.

Komishinerri komishinii Naannoo, Bosonaa fi Jijjiirama Qilleensaa Ityoophiyaa Proofeesar Fiqaaduu Bayyanaa Preezdaantii Jijjiirama Qilleensaa 26ffaa Biriitaaniyaa aadde Kileer Ooneel waliin marhataniiru.

Aadde Kileer carraaqqii Ityoophiyaan magariisummaa fi misoomaa itti fufiinsa qabuuf taasistu fakkeenyumma gaarii kan qabu tahuu kaasuun, ummannii fi mootummaan Biriitaaniyaa misooma magariisaa Ityoophiyaa cimsanii akka deeggaran ibsaniiru.

Bifuma walfakkaatuun Jarman sochii Ityoophiyaan dhiibbaa jijjiirrama qabeenya qilleensaa hirhsuuf fedhii isheen taasiiftu kan deeggartu tahuu beeksiftee jirti.
",economics
249," Baankiin Addunyaa fi Dhaabbanni Maallaqaa Addunyaa (IMF) Ityoophiyaa fooyyahinsa diinagdee biyyaaf maallaqa barbaachisu Doolaara biiliyoona 10 keessaa walakkaadhaa ol uwwisuuf waliigalan.

Ityoophiyaan fooyyahinsa diinagdee biyyaa itti fufiinsa qabuu fi fayyadamummaa ummataa mirkaneessu dandahu ifoomsiteetti.

Ministiri Deettaan Ministira Maallaqaa Dooktar Iyoob Takkaaliny hojiiwwaan fooyyahinsa waliin walqabatee rakkinoota sirna faayinaansi duraan ture sirreessuun imaammatni maallaqaa fooyyaahuu himaniiru jechuun Faasikaw Taaddaseetu gabaase.
",economics
250,"Proojaktiin Ityoophiyaa Dhihaa kooriidarii tuuriizimii taasisu ifoome

Seenaa mootota Ityoophiyaa keessatti kallattii biyyattii hundumaan bulchaa kan turan keessaa teessoo isaanii Wallagga /magaalaa Naqamtee kan taasifatan masaraan mootii (Dajjaazmaach) Kumsaa Morodaa Bakaree ni argama.

Masaraan mootii Kumsaa waqtichatti masaraa mootii ammayyaaha tahuun isaa kan yaadatamudha.

Haatahutii yeroo ammaa kana sadarkaa yaaddessaan miidhaan irraa gahaa jira.

Kana yaada keessa galchuun ogeessonni tuuriizimii fi hoteelaa Oromiyaa gamtaan qindaahuun masaraa mootii Kumsaa Morodaa suphuu fi deebisanii misoomsuuf proojaktii qopheessuun sochohaa jiru.

Proojaktiin Ityoophiyaa Dhihaa koriidarii tuurizimii tokko taasisu kun kaleessa Sadaasa 30,2012 galma Abbaa Taayitaa Qorannoo Hambaa fi Eegumsaatti ifoomera.

Madda faayinaansii suphaa Ministeera Aadaa fi Tuuriizimii FDRI fi mootummaa naannoo Oromiyaatu waliin barbaada.

Suphaan isaa bifa isa duraanii akkaataa eeggateen akka raawwatamu daayreektarri daayreektooreetii qorannoo hambaa fi eegumsaa obbo Hayiluu Waldatsaadiq hubachiisaniiru.

Masaraan mootichaa kun kan hojjetame ogeessota Giriikin bara 1870 akka tahe seenaan ni hubachiisa.

Masaraan kun balhina lafa heektaara 2.5 irra kan buufate yoo tahu, mooraan isaa balbaloota shan qaba.

Mooraa isaa keessatti manneen tajaajila garagaraa akka laataniif ijaaraman heddun ni argamu.

Kanneen keessaa manni keessummoota biyya keessaa fi alaa simachuuf kan qophaahe jira.

Kan biroo galma gibiraa, mana maallaqaa, kutaa turtii dhiirotaa akkasumas kan dubartootaa, galma dhaddachaa, kutaan lafa jalaa masaraa mootichaa bakka meeshaawwan kennaa fi galiin gibiraa taahu, meeshaan waraanaa fi meshaawwan tokko tokko itti kuufamanidha.

Itti aanaan bulchaa godina Wallagga Bahaa obbo Azmaraa Ejeree proojakticha milkeessuuf hojii mata keenyaa godhannee ni hojjenna jedhaniiru.

Dajjaazmaach Kumsaa Morodaa Bakaree bara 1881 hanga 1916 bulchiinsa waliigalaa Wallagaa duraanii mootii bulchan tahuu seenaan jireenya isaanii ni muldhisa.
",economics
251,"Agarsiistun ragaa staatiistiiksii ammeentaa jireenyaa, barnootaa fi galii kaappitaalaa %65.8 dabaluu Dhaabbata Mootummoota Gamtoomanitti dameen Ityoophiyaa beeksise.

Daballiin kunis bara Faranjootaa 2000 eegaleeti.

Kunis ammeentaan jireenyaa waggoota 14.3 dabaluu agarsiisa..

Yaatahuutii agarsiistun ragaa staatiistiiksii ammeentaa jireenyaa, barnootaa fi galii kaappitaalaa kun bulchiinsa nageenya hawaasummaadhaa gadi jedheera dhaabbatichi.

Ityoophiyaan koorniyaa idileessuurratti biyyoota 163 keessaa sadarkaa 123ffaarra teessetti.

Kun ammoo koorniyaa idileessuurratti ammas daran hojjetamuu akka qabu agarsiisa.

Rakkoolee akkanaa furuuf Ityoophiyaan barnootarratti hojjechuu qabdi jedheera dhaabbatichi.

Bara Faranjootaa 2018 Ityoophiyaatti jiddugaleessan ammeentaan jireenya waggaa 65.5 ture, bara Faranjootaa 2019 kana keessa ammoo waggaa 66.34 tahuu ragaan Dhaabbata Fayyaa Addunyaa ni agarsiisa.
",economics
252,"Karoorri dhiyeessii humna elektirikaa Ityoophiyaa dachaa afuriin guddisuu dandahu qophaahuun ibsame.

Karoorri haaraan qophaahe kun waggaa 10 keessatti guutummatti hojiirra kan oolu yoo tahu, humna bishaan waliin walqabatu gara meegaa waatii kuma 14 kan guddisudha jedhame.

Ityoophiyaan qabeenya bishaaniin meegaa waatii kuma 40 hanga 50 kan gahu elelktirikii kan maddisiiftuu fi dandeetti oomishuu kan qabdu yoo tahellee, biyyattiin hammi humni biyyattiin maddisiiftu meegaa waatii kuma 4 fi400 darbuu hin dandeenye.

Kanumaan walqabatee Ityoophiyaatti fedhiin humna elektirikaa waggaadha gara waggaatti sadarkaa olaanaan dabalaa dhufuun, dhiyeessii humna elektirikaa dachaa afuriin dabaluu karoorri haaraa qophaahuu Ministeerri Bishaan, Jallisii fi Inarjii beeksiseera.

Karoorichi tajaajila haqa fayyadamummaa fi waliingahinsa kan mirkaneessudha jedhame.

Sadarkaa jireenya lammiilee jijjiiruu aaksumaas guddina diinagdee fi hawaasummaa saffisiisuuf kan kayyeeffate tahu Deettaan Ministirii Bishaanii, Jallisii fi Inaarjii Dooktar Firehiywoot Waldahaannaa Faanaa Biroodkaastiing Koorporetitti himaniiru.

Karoora kana keessa sararri elektirikaa amma jiru kiiloo meetra kuma 20 gara kiiloo meetra kuma 34 kan guddisuu fi buufatalee rabsaa elektirikaa 204 gara 256 kan guddisuu akkasumaas lammiilee hunda fayyadamaa kan taasisudha jedhan.

Hamma humna oomishamu gara meegaa waatii kuma 20 kan geessisu yoo tahu, bishaanirraa meegaa waatii kuma 14, humna aduurraa kuma 1 fi 700, jihootarmaalirraa 900 fi qilleensarraa hanga kuma 2 kan gahu akka oomishamu waajjiri Ministeera Bishaanii, Jallisii fi Inaarjii beeksiseera. ",economics
253,"Magaalaa Finfinneetti baatiiwwan 6n darbanitti ijaarsi daandii kiilo meetira 340 haaraa fi suphaan hojjetamuu Abbaan Taayitaa Daandiiwwanii Finfinnee beeksiseera.

Abbaan taayitichaa raawwii hojii baatiiwwan 6 darbanii gamaaggameera.

Baatiiwwan 6n darbanitti hojiin hojjetame jajjabeessaa tahuu daayreektarri olaanaa abbaa taayitichaa Injiinar Moogas Xibabuu ibsaniiru.

Bara baajataa hafe kana keessas daandiiwwan eegalamanii osoo hin xumuramin jiranii fi deebiisanii ijaaruu irratti xiyyeeffannoon ni hojjetama jedhan.

Dabalataan proojaktoota ijaarsa daandii caalbaasiin isaanii adeemsarra jiru yeroo gabaabaa keessatti xumuruun hojiin akka eegalamu ni taasiifama jedhan Injiinara Moogas.

Baatiiwwan 6n darban keessa daandii haaraa fi suphaan kiilo meetirri 340 hojjetamuu isaa ragaan Sakreetariyaat Preesii magaalichaarraa argame ni mulhisa.",economics
254,"Ummataaf Fedhii geejjibaa guutuu fi gaaffiilee damichaan kahu deebisuuf hojjetamuu qaba jedhame.

Ministeerri Geejjibaa fi dhaabbileen qindoomaa geejjibaa raawwii hojii Baatii 6 irratti gamaggama gaggeessaa jiru.

Gamaggama raawwii hojji Baatii 6 kana irratti argamuun haasawa kan taasisan Ministirri Geejjibaa FDRI aadde Daagimaawwiit Mogas ciminoota argaman itti fufsiisuun, hanqinoota mulhatan ammoo furuuf hojjetamuu qaba jedhan.

Fedhii geejjibaa guutuu fi gaaffilee damichaan dhiyaataniif deebii kennaa deemuun murteessadha jedhan.

Guyyaa harhaa gabaasni raawwii Geejjiba Baabuura Iityoo-Jiibuutii, Abbaa Taayitaa Siiviil Aveeshinii Ityoophiyaa, waajjira Bulchiinsa Fandii Daandii dabalatee kan dhaabbilee qindoomaa Geejjibaa biroo dhiyaachuun mariin irratti gaggeeffameera.

Gamaggamichi boorus kan itti fufu yoo tahu, hanqinoota damicha irratti mulhatan haala furuun dandahamu irratti kallattiin kan kaahamu tahuu ragaan Ministeera Geejjibaa argame ni mulhisa.",economics
255,"

Finfinnee, Amajjii 5, 2012 (FBC) – Proojaktoota ijaarsisaanii harkifate xumursiisuuf Birriin miiliyoonni 500 ramadameera.

Sadarkaa itti aanaa preezdaantii mootummaa naannoo Oromiyaatti hogganaan seektara misooma baadiyyaa Dooktar Girmaa Amantee, proojaktoota daandii cirrachaa Yaayyoo Elemoo, Godina Iluu Abbaaboor aanaa Doorannii daawwataniiru.

Proojaktoota kanneen keessaa daandii cirrachaa baadiyyaa Yaayyoo Elemoof Biirrin miiliyoonni 100 ramadameera jedhan Dooktar Girmaan.

Naannoo Oromiyaa keessaa proojaktoonni ijaarsi isaanii waggoota torbaaf harkifatan 6 jiraachuu Dooktar Girmaan dubbataniiru.

Bara kana komii hawaasaa furuuf daandiiwwan caccaban suphuu fi proojaktoota ijaarsi isaanii harkifaman xumuruuf hojii balhaan hojjetamaa jiraachuus dubbataniiru.
",economics
256,"

Finfinnee, Amajjii 5, 2012 (FBC) – Paarkii Industirii magaalaa Waraabee baasii doolaara miiliyoona dhibba tokkoo fi miiliyoona 53 ijaaramuuf iddoon ijaarsa filatame.

Paarkichi lafa heektaara 300 irratti kan ijaaramu yoo tahu, hojii ijaarsaa dhaabbata Chaayinaa YT jedhamuun akka raawwatu waajjirri invastimantii godinichaa beeksiseera.

Ijaarsichi siha xumuramutti jiraattoota naannichaa kuma 20 oliif carraa hojii ni uuma jedhamet eegama.

Sirna iddoo ijaarsa filachuu kanarratti hoji gaggeessitoonni dhaabbatichaa, bulchaa godina Silxee obbo Alii Kadiir fi hoggantoonni hojii mootummaa godinachaa argamaniiru.

Paarkichi damee huuccuu, sibiilaa, nyaataa fi buhaalee nyaataa akkasumaas dameewwaan biroorratti akka bobbahu hoji gaggeessan dhaabbatichaa himaniiru.

Bulchaan godina Silxee obbo Alii Kadiir gama isaaniin paarkichi ijaaramuun magaalaa Waraabee akkasumaas guddina diinaagdee godinicha irratti faayidaa olaanaa qabaachuu kaasaniiru.
",economics
257,"Finfinnee, Amajjii 7, 2012 (FBC) – Rakkoolee indaastirii damee gogaa mudataa jiru furuuf imaammata mootummaa fooyyessuu dabalatee hojiilee hedduun hojjetamaa jiraachuun ibsame.

Ministeerri Daldalaa fi Indaastirii abbootii qabeenyaa damee gogaa fi buhaa gogaa irratti bobbahan waliin marihateera.

Rakkoolee indaastirii damee gogaa mudataa jiru furuuf hojiilee hedduun hojjetamaa jiraachuu ministir deettaan damee aagroo proosasiingii fi faarmaasiyuutikaalii Ministeera Daldalaa fi Indaastirii obbo Takkaa Gabrayyasuus dubbataniiru.

Gibira gogaarra kaahamee ture % 50 kan kaasu qajeelfamni qophaahe tibbana hojiirra ooluu isaa dubbataniiru.

Kaayyon qajeelfamichaa abbootii qabeenyaa biyya keessaa abbootii qabeenyaa alaa waliin walitti hidhuun walqixa fayyadamoo taasisuuf akka tahe ibsaniiru.

Biyyattiinis damicha irraa buhaa argachuu qabdu akka argattuuf qajeelfama baheedha jedhan obbo Takkaan.

Yaa tahuutii qajeelfamichi abbootii qabeenyaa biyya alaa oomisha gogaa irratti bobbahaniif sodaa tahuun isaa kan hin oolle akka tahe hubachiisaniiru.

Abbootiin qabeenyaa biyya alaas gama isaaniin qajeelfamichi qophaahuu isaa hordofee hanqinni dhiyeessii fi daballiin gatii hammaa olii akka hin uummamneef hojjetamuu qaba jechuu isaanii ragaan ministeericharraa argame ni mulhsa.",economics
258,"

Finfinnee, Amajjii 7, 2012 (FBC) – Itti aanaan kantiibaa bulchiinsa magaalaa Finfinnee Injiinar Taakkalaa Uumaan guyyaa harhaa hoji raawwachiistota baankii hunda waliin marhataniiru.

Tumsa baankotaa fi deeggarsa bulchiinsa magaalaa Finfinneetin bakki dhaabbii konkolaataa ammayyaahaa fi giddugalli daldalaa qindaahaan ijaaramuuf qophiirratti argama.

Giddugalichi dargaggoota hojii uumaan kan tajaajiludha jedhame.

Baankonni magaalaa Finfinneetti argaman hojiiwwan dargaggoota fayyadanirratti karoora qabatan hojiirra oolchuuf qophii jalqbaa taasisaa jiraachuun himameera.

Dabalataanis tajaajila galii gibiraa dabalatee tajaajiloonni Baankii Daldala Ityoophiyaa qofaan kennamaa turan, baankota hundatti akka raawwatamuuf qorannoon gaggeeffamaa jiru sadarkaa maalirra akka jiru marihatameera.
",economics
259,"Finfinnee, Amajjii 7, 2012 (FBC) – Eejansiin Tajaajila Bittaa fi Bulchiinsa Qabeenya Mootummaa hojimaata dhiyeessii qamadii dhiyeessitoota idil addunyaatin calbaasiin raawwatamaa ture jijjiiruuf hojjechaa jiraachuu ibse.

Adeemsa dhiyeessii siheessuuf hojii bittaa mootummaan mootummaadhaf ittiin dhiyeessu hojiirra oolchuuf hojjetamaa jira jedhan daayreektarri olaantuun ejansichaa aadde Tsiwwaayee Mulunah Faanaa Broodkaastiing Koorporeet waliin turmaata taasisaniin.

Adeemsa bittaa kana milkeessuuf gareen Ministeera Maallaqaan gaggeeffamu kan hundaahe yoo tahu, garichi qulqullina, hammaa fi bifa qamadii Yuukreen, Raashiyaa fi Awustiraaliyaa ilaalchisuun daawwii tasiseera jedhan.

Aadde Tsiwwaayeen waajjira seektara garagaraan qamadiin ajajame gara biyyaatti galaa jiraachu eeraniiru.

Kana keessaa qamadiin adeemsa bittaarratti argamu kan Koorporeeshinii Hoji Daldalaa Ityoophiyaa meetrik toonii kuma dhibba 4, Koomiishinii Hoggansa Sodaa Balaa Biyyaalessaa meetrik toonii kuma 200, Ministira Qonnaa meetrik toonii kuma 1 fi kuma 55 tahuu kaasaniiru.

Mahaammad Aliitu gabaase.
",economics
260,"Finfinnee, Amajjii 8, 2012 (FBC) – Proojaktoota daandii 6 ijaarsi isaanii eegale harkifate xumursiisuuf baajatni dabalataa Birrii miiliyoona 500 ol ramadamuu Abbaan Taayitaa Daandiiwwanii Oromiyaa ibse.

Jilli sadarkaa itti aanaa preezidaantiitti qindeessaan kilaastara qonnaa Dooktar Girmaa Amanteen duurfamu proojaktoota godinoota Lixa Oromiyaatti argaman afur daawwateera.

Proojaktoonni daandii godinoota Jimmaa, Bunnoo Baddallee, Iluu Abbaa Booraa fi Shawaa Lixaa aanota garagaraatti ijaarsi isaanii harkifate madda komii ummataa tahaniiru.

Ijaarsicha xumursiisuuf mootummaan haala addaan baajata Birrii miiliyoona dhibba 5 fi miiliyoona 56 eeyyamuun ijaarsicha waggaa qabametti xumursiisuuf hojjetamaa jira.

Daayreektarri olaanaa Abbaa Taayitaa Daandiiwwanii Oromiyaa Injiinar Dajanee Fiqaaduun daandichi yeroodhan xumuramuu dhabuun madda rakkoo bulchiinsa gaarii taheera jedhan.",economics
261,"Finfinnee, Amajjii 8, 2012 (FBC) – Dhaabbata Mootummoota Gamtoomanitti Sagantaan Nyaataa Kibba Afrikaatti namoonni miiliyoona 45 ol hanqina nyaataaf saxilamuu beeksise.

Namoota hanqina nyaataaf saaxilaman hedduun dubartootaa fi daahimman tahuu ibseera.

Kibba Afrikaatti gogiinsaa fi balaa lolaa uumamuun hanqina nyaataaf sababa taheera.

Sagantaa Nyaataa Idil Addunyaatti daayreektarri biyyoota Kibba Afrikaa Loolaa Kaastiroo hanqinni akka kanaa kun kanaan dura muldhatee kan hin beeknee fi rakkoo hamaa qaqqabsiisuu akka malu akeekkachiisaniiru.

Dhaabbatichi namoota hanqina nyaataaf saaxilamaniif kan barbaachisu Doolaara miiliyoona dhibba 4 fi miiliyoona 89 keessaa hanga ammaatti Doolaara miiliyoona dhibba 2 fi miiliyoona 5 qofaa walitti qabuusaa ibseera.

Iswaatiinii, Leesootoo, Maadaagaaskaar, Maalaawii, Moozaambiik, Naamiibiyaa, Zaambiyaa fi Zimbaabuween biyyoota gogiinsaan miidhamaan tahuun ibsameera.

Kanneen keessaa lammiileen Zimbaabuwee walakkaadhaa ol hanqina nyaataaf kan saaxilaman yoo tahu, arboonni hedduun beelaan dhumaniiru.",economics
262,"

Finfinnee, Amajjii 8, 2012 (FBC) – Wixineen labsii eksaayiz taaksii gatii konkolaattota ""cc""  1300 gadii %30 gara %5tti gadi buusa.

Kunis gatii konkolaattota manaa haaraa %83 hirhisa jedhameera.

Ministeerri Maallaqaa eksaayiz taaksii fooyyaherratti harha ibsa laatera.

Ministir deettaan Ministeera Maallaqaa Dooktar Iyyoob Takkaalliny fooyyahiinsichi gatii konkolaattota haaraa ""cc"" 1300 dhibbantaa 30 gara %5tti kan gadi buusu tahuu ibsaniiru.

Kunis gatii konkolaattota manaa, haaraa %83 gadi buusa jedhaniiru.

Eksaayiz taaksiin dhugaatii alkoolii fi tamboorra kaahame xiqqaadhan komii kahaa turerrattis ibsa laataniinis, indaastiriin dhugaatii lammiilee hedduuf carraa hojii uumaa waan jiruuf, kan tamboo qofarratti sirreeffamni kan taasifamu tahuu ibsaniiru.

Haaluma kanaan eksaayiz taaksiin tamboorra kaahamee ture %35, gara %36tti akka ol guddatu taasifameera jedhan.

Bishaan saamsamaarratti taaksiin kaahamuuf ture %15, dhibbantaa 10 akka tahutti fooyyaheera.

Manni Maree Bakka Buhoota Ummataa FDRI fooyyahiinsa eksaayiz taaksichaa dhiyeenyatti itrratti marihachuun ni raggaasisaan eegama.

Meeshaalee buhuuraarratti akka waan daballiin taasifameetti sobanii burjaajjiin daldaltoota daballii gatii taasisan irratti tarkaanfiin ni fudhatama jedhaniiru.

Haabtaamuu Taklasillaaseetu gabaase.
",economics
263,"

Finfinnee, Amajjii 9, 2012 (FBC) – Waldaan Hojii Gamtaa Uurji Oromiyaa magaalaa Asallaatti giddugala gabaa Birrii miiliyoona 100 ijaarsisuufi.

Giddugala abbaa darbii 10 magaalaa Asallaatti ijaarramuuf harha dhagaan buhuuraa kaahameera.

Waldichi bara 2010 kan hundaahe yammuu tahu, amma miseensota 260 horatee, kaappitaala isaa Birrii miliyoona 97n gahateera.

Lafa kaaree meetira 1,900 irratti suuqota 29 ijaarsisuun miseensota waldichaatiif caalbaasiidhaan dabaresee laatera.
",economics
264,"Finfinnee, Amajjii 12, 2012 (FBC) – Proojektiin daandii Malkaasaa – Matahaaraa, Abboomsaa, Asakoo – Diibuu qaamooleen dhimmi ilaallatu qindoominaan hojjechuu dhabuu isaaniitiin harkifachuun ibsame.

Koree dhaabbiin dhimmoota misooma magaalaa, konistiraakshinii fi geejjibaa Mana Maree Bakka Buhoota Ummataa FDRI naannoo Oromiyaa godina Shawaa Bahaa fi godina Arsii proojektii daandii Malkaasaa – Mataharaa daawwateera.

Daandiin kun Birrii biiliyoona 1.2 hojjetamaa kan jiru yoo tahu, kiloo meetira 94 dheerata.

Ijaarsi daandii kanaa walakkeessa bara 2010 kan eegalame tahuu itti waammamaan proojektichaa Injiinera Siisaay Jaagamaa dubbataniiru.

Proojektiin kun aanaalee 5 kan uwwisu yoo tahu godinaalee lamaan walqunnamsiisa jedhameera.

Ijaarsi daandii kanaa dhaabbata biyya keessa ‘Niikoomaad Koonstiraashinh jedhamuun waggaa sadi keessatti xumuramuuf waliigameet ture.

Hanga ammaattis kiloo meetira 55 irra gahuu osoo qabuu kiloo meetirri 12 qofatu raawwatame jedhameera.

Ijaarsi daandichaa waggoota lamaaf sababa qabiyyee lafaa fi utubaa ibsaan osoo hin hojjetaman hafuu gorsan proojektichaa obbo Falmataa Atoomsaa dubbataniiru.

Sababa kanaan kiloo meetirri 50 dhaabbilee ijaarsaaf oso hin laattamni hafee jira jedhan.

Dhaabbileen ijaarsaa fedhiin isaan hojiif qaban gadi aanaa tahuun hojichi haala barbaaddamuun akka hin raawwanneef sababa tahuus obbo Falmataan koree dhaabbii kanaaf ibsaniiru.

Kaffaltiin beenyaa kaffalamee xumuramuu dhabuun hojichaaf gufuu guddaa tahuu itti gaafatamaan proojektichaa obbo Eeliyaas Yitibaarak dubbataniiru.

Koreen dhaabbii kunis dhaabbileen kunneen haala waliigalteen hojjechaa akka hin jirree fi hojichaaf humna namaa fi meeshaalee barbaachisu hunda fayyadamee hojjechaa akka hin jirre daawwannaa taasiiseen hubachuu beeksiseera.

Daandichi komii balhaa kaasa akka jiru kan ibse korichi qaamni dhimmi ilaallatu faayidaa ummataaf jecha gahee irraa eeggamu bahuu akka qaban gaafataniiru.

Waliigala hanqinni mulhate qindoomina dhabuu qooda fudhattoota hundaa tahuu fi xiyyeeffannoo addaan hojjetamuu akka qabu dhaamuu isaa ragaan Mana Mare Bakka Buhoota Ummataa FDRI argame ni agarsiisa.

Bifuma walfakkaatun proojektiin daandii Abboomsaa, Asakoo – Diibuus rakkina walfakkaatu kan qabu tahuu korichi daawwannaa taasiiseen adda baaseera.

Daandiin kunis hanga ammaatti kiilo meetirri 60 osoo raawwachuu qabuu kiloo meetirri 20 qofti raawwachuun isaa ibsameera.

Proojektiin lamaan komii ummataa olaanaa tahaa jiraachuun koreen qeeqee jira.

Waliigala hanqinni mulhate qindoomina dhabuu qooda fudhattoota hundaa tahuu fi xiyyeeffannoo addaan hojjetamuu akka qabu dhaamuu isaa ragaan Mana Mare Bakka Buhoota Ummataa FDRI argame ni agarsiisa.",economics
265,"

Finfinnee, Amajjii 12, 2012 (FBC) – Ministeerri Geejibaa FDRI Mana Maree Qindoomina Qooda Fudhattoota Geejibaa hundeessufi.

Ministirri Geejibaa FDRI aadde Daagmaawiit Mogas hundeeffama mana marichaarratti argamuun haasaa taasisaniiru.

Dandeettii fi humna ummata bira jiru gara hojiitti galchuun daandii faffacaheen otuu hin taane daandii qindaahen adeemuun akka barbaachisu ibsaniiru.

Aadde Daagmaawiit manni maree hundeeffamu kun bilisa tahee tajaajila damichi laatu sihataa, buha qabeessaa fi hundaa ol ammoo itti quufinsa ummataa mirkaneessuun dandeettii kan uumudha jedhaniiru.

Maricharratti sanadni marii dhiyaachuun qooda fudhattoota waliin irratti marihatameera.
",economics
266,"Finfinnee, Amajjii 12, 2012 (FBC) – Fooyyahiinsa diinagdee biyyaa keessaa irratti taasifamaa jiru invastimantii biyya alaa harkisuuf carraa kan uumu tahuu itti aanaan muummee ministiraa FDRI obbo Dammaqaa Makkoonniin dubbatan.

Obbo Dammaqaan yaahii invastimantii Briitaaniyaa -Afrikaa Landanitti gaggeeffame ilaalchisee ibsa laataniin, tarkaanfiin fooyyahiinsa diinagdee eegalame invastimantii alaa balhinaan harkisuuf caalmaatti kan gargaaru tahuu ibsaniiru.

Fooyyahiinsi fudhatamaa jiru naannoo invastimantii fi daldalaatti ulaa jiru guutuun buhaa fooyyahaa fi ariifataa galmeessuuf kan gargaarudha jedhan.

Keessattuu dameewwan dhiyeesssii humnaa fi loojistikiin fooyyahiinsi taasiifamaa jiru invastimantii alaa kallattiin hawwachuu keessatti qooda guddaa akka qabu obbo Dammaqaan eeraniiru.

Gorsaan olaanaan imaammataa muummee ministiraa obbo Maammoo Mihiratuun gama isaanitiin, fooyyahiinsa diinagdee biyya keessaa irratti taasifamaa jiru hirmaannaa damee dhuunfaa dabaluuf carraa gaarii tahuu fi abdii kan uumuudha jedhan.

Fooyyahiinsi taasifame invastimantii hawwachuu irra darbee adeemsa raawwii keessatti rakkoo qunnamu hiikuuf humna ni taha jedhaniiru.

Yaahiin invastimantii Briitaaniyaa – Afrikaa walitti hidhamiinsa daldalaa fi invastimantii Ityoophiyaa fi Ingiliz caalmaatti guddisuuf carraa kan uumu tahuu obbo Maammoon dabaluun ibsaniiru.

Waltajjicha irratti murteewwan invastimantii haaraan dhiyeessa damee albuudaa fi jihootarmaalii ifoomuu isaa ragaan Waajjira Itti Aanaa Muummee Ministiraarraa argame ni mulhisa.",economics
267,"

Finfinnee, Amajjii 13, 2012 (FBC) – Itti aanaan muummee ministiraa obbo Dammaqaa Makoonnan fooramii diinagdee addunyaa irratti hirmaachuuf Daavoos galan.

Jilli itti aanaa muummee ministiraa obbo Dammaqaa Makoonniniin duurfamu hirmaannaa isaanii yaahii invastimantii Briitaaniyaa -Afrikaa Landanitti gaggeeffamaa ture xumuruun, fooramii diinagdee addunyaarratti hirmaachuuf Siwiizarlaand Daavoos galaniiru.

Turtii isaaniin Siwiizarlaand Daavoosin fooramii diinagdee addunyaarratti hirmaachuuf akka tahes ragaan Waajjira Itti Aanaa Muummee Ministiiraa irraa argannee ni muulhisa.

Fooramichi kaleessa kan eegale yoo tahu, hanga Amajjii 15, 2012 itti fufiinsan ni adeemsifama jedhameera.

Fooramicha irratti hoggantoonni biyyoota addunyaa garagaraa kan hirmaatan yoo tahu, ajandaawwan idil addunyaa naannoo fi indastirii irratti ni marihatu jedhameera.
",economics
268,"Finfinnee, Amajjii 13, 2012 (FBC) – Wixineen labsii rakkoo harkifachuu proojektootaa itti fufiinsaan furuu dandahu qophaahuun ibsame.

Waggoottan shanan darbanitti proojektoonni gurguddoon mootummaan hojjetaman 60 %70 osoo hin xumuramin hafuu isaaniin mootummaan Birrii biiliyoona 9 baasii dabalataaf akka saaxilamu taasiseera.

Akka qorannoon gaggeeffame agarsiisutti proojektoonni %30-50 tahan baajata dabalataa %20- 30 gaafataniiru.

Proojektoonni baasiin dabalataa %60-160 itti bahe kan jiran yoo tahan, baajata dabalataa % 400 gaafataniiru.

Qisaasahina kan hambisuuf jecha wixineen labsii sirna bulchiinsaa fi hoggansa proojektoota mootmmaa federaalaa qophaahuun mana mareef dhiyaatee jira.

Wixineen labsii kun qisaasahiina hambisuun proojektootni biyyattii buhaa qabeessa akka tahaniif kan qophaahe tahuu ibsameera.

Proojektoonni itti gaafatamummaa fi iftoomina akka qabaatanis ni gargaara jedhameera.

Akkasumas proojektoonni kamiiyyuu yeroo waliigaltee keessatti baasii fi qulqullina barbaaddamuun akka xumuramaniif sanada qophaahe jedhame.

Wixineen labsii haaraan bulchiinsa fi hoggansa proojektoota kun proojektoonni yeroo qophii eegalanii hanga raawwiitti adeemsa jiru seeraan adda kan baasuu tahuu daayreekteerri Plaanii fi Komishinii Misooma proojektootaa obbo Barakat Fisihaatsiyoon ibsaniiru.

Haalli raawwii, sagantaa fi gaheen qooda fudhattootaa wixinee labsii kana keessatti taahee jira jedhan.

Labsichi rakkoo qisaasahiina baajataa fi qulqullinaa waggoottan darban proojektoota mootummaa keessatti mulhatan hambsuuf shoora olaanaa qaba jedhan obbo Barakat.

Akka qorannoon Komishinii Plaanii Biyyaaleessaa mulhisutti,waggoottan 14 darban keessa proojektoonni damee jallisii federaalaa qofti birrii biiliyoona 15 baasii dabalataa gaafataniiru.

Proojektoonni misooma daandiis birrii biiliyoona 32.3 mootummaa baasii dabalataa baasisaniiru.",economics
269,"Baankiin Daldala Ityoophiyaa baatiwwan 6n darbanitti galii Birrii biiliyoona 31.8 walitti qabuu beeksiseera.

Baankichi raawwii hojii baatii 6 gamaaggamaa kan jiru yoo tahu, jihoottaan 6 darbanitti galii Birrii biiliyoona 31 fi miiliyoona dhibba 8 walitti qabuu isaa ifoomseera.

Sharafa daldala alaa irraa doolaara Ameerikaa miiliyoona dhibba 1 fi miiliyoona 39.4 walitti qabuus ibsee jira.

Bara kana dameewwan tajaajila baankii dhala irraa bilisa 36 banuus ifoomseera.

Baankichi damee dhuunfaa irraa Birrii biiliyoona 34.8 walitti qabuuf karoorfatee Birrii biiliyoona 24.6 raawwachuu isaa Preezdaantii fi hojii raawwachiisaa olaanaan Baankii daldala Ityoophiyaa obbo Baacaa Giinaan ibsaniiru.

Damee kana irraa kuufama maallaqaa Birrii biiliyoona dhibba 4 fi biiliyoona 3 irraan gahuuf karoorfatee Birrii biiliyoona dhibba 3 fi biiliyoona 93 irra gahuu isaa ibsaniiru.

Baankichi Walakkeessa waggaa kanatti fayyadamtoota tajaajila interneetii moobaayilaa miiliyoona 1.2 horachuu dandahuu isaas beeksiseera.

Baankiin Daldala Ityoophiyaa baatiiwwan 6n darbanitti dameewwan haaraa bane irraa qabeenya kuufamaa Birrii biiliyoona dhibba 8 fi biilyoona 59 walitti qabuu ragaan fuula baankichaarraa argame ni agarsiisa.",economics
270,"Bara kana sararrawwan ifaa daandiii cinaa kuma 4 ol suphuun tajaajilaaf oolchuu Abbaan Taayitaa Daandiiwwanii magaalaa Finfinnee beeksise
.
Abbaan Taayitichaa bara baajataa kana birrii miiliyoona 40 ol ramaduun utubaawwan ibsaa daandii cinaa suphuu fi haaraa dhaabuun tajaajilaaf oolchuu isaa ibsee jira.
 
Baatiiwwan 6 darban keessa sararawwan ibsaa daandii cinaa tajaajila hin laanne kuma 4 ol deebisee suphuu fi haaraa dhaabuun tajaajila akka laatan taasisuu isaa beeksiseera.
 
Ifaawwan kunneen imaltoonni lafoo fi konkolaachiftoonni halkan daandii cinaa imala gaarii akka taasisaniif ni gargaaru jedhameera.
 
Keessattuu magaalichatti yakka hannaa dukkana daheeffachuun raawwatamu ittisuuf shoora qabaachuu isaa ragaan Abbaa Taayitaa Daandiiwwanii Magaalaa Finfinnee irraa argame ni mulhsa.
",economics
271," Interpiraayiziin kaffaltii daandiiwwanii Ityoophiyaa walakkeessa waggaa jalqabaa bara 2012tti galii Birrii miilliyoona dhibba 1 fi miiliyoona 92 walitti qabuu beeksiise.

Daandiin saffisaa Finfinnee – Adaamaa fi Dirree Daawaa – Daawaleen yaahiinsa tiraafikaa miiliyoona 4 ol keessummeessaniiru.

Yaahinsa kana irraa galiin Birriin miiliyoonni dhibbi 1 fi miiliyoonni 81 walitti kan qabame yoo tahu, miiliyoonni 10 ol ammoo beeksisaa fi kiraa iddoo irraa argamuu ibsameera.

Interpiraayizchi nageenya daandii saffisaa eeguuf jecha sagantaalee hubannoo uumuu diriisuun hojjechaa jiraachuu ibsee jira.

Hojii hojjetameenis balaa tiraafikaa % 50 hirhisuun dandahamuu fi balaan daandii saffisaa Finfinnee – Adaamaa irra qaqqabaa ture harka walakkaan hirhisuu isaa ibsameera.",economics
272,"Magaalaa Finfinneetti kan argaman paarkiiwwan bashannanaa 24 ummataaf banaa tahufi jedhame.

Itti aanaan kantiibaa magaalaa Finfinnee Injiiner Takkaalaa Uumaa tajaajilaa uummataf banaa kan tahe paarkii Faransaayii daawwataniiru.

Magaalichatti kan argaman paarkiiwwan bashanaanaa uummataa haroomsa irra jiran taajajilaa guutuu akka laataniif haala mijataa uumuu fi buhuraalee misoomaa guutuu cinaatti tajaajilaaf banaa akka tahaan murtaheera.

Iddoowwaan bashannanaa kanneen jiraattoonni magaalichaa kaffaltii malee itti fayyadamuu akka dandahan himameera.

Daawwii isaaniin ijaarsi daandii paarkii Faransaayii hanga Faransaayi Aabbootti jiru waggaa tokko keessatti kan xumuramu tahuu Injiiner Takkaalaan himuu isaanii ragaan waajjira kaantibaa magaalichaarraa argame ni agarsiisa.
",economics
273,"Ityoophiyaa fi Fiinlaand raawwii proojaktii bishaan dhugaatii qulqulluu fi eegumsa fayyaatif(koowash) waliigaltee Birrii biiliyoona 1.3 olii walii mallatteessan.
 
Proojaktichi naannolee shan; Oromiyaa, Amaaraa, Kibba, Tigraayii fi Beenishaanguul Guumzitti hojiirra kan ooludha.
 
Tumsi maallaqichaa hojiirra oolmaa proojaktii marsaa 4ffaaf kan gadhiifamedha.
 
Tumsicha keessaa Birrii miiliyoona dhibba 6 fi miiliyoona 44 mootummaan Fiinlaand kan uwwisu yammuu tahu, Birrii miiliyoona dhibba 7 ammoo mootummaa Ityoophiyaatu dandaha.
 
Proojaktichi bara Faranjootaa 2013 eegalee hojiirra oolaa jira.
 
Mootummaan Fiinlaandii fi Ityoophiyaa waggoottan 25n darbanitti nananolee 5 keessatti aanaalee argaman 76tti bishaan dhugaatii fi eegumsa fayyaarratti waliin hojjechaa turaniiru.
 
Kanaanis lammiileen miiliyoonni 6 fayyadamoo tahaniiru.
 
Raawwii hojichaatif Fiinlaand Birrii biiliyoona 2.8, Ityoophiyaan ammoo Birrii miiliyoona dhibba 7 baasii taasisaniiru.
",economics
274,"Waltajjiin turizimii deemsa gara Ityoophiyaa jedhu Keeniyaatti gaggeeffameera.
 
Waltajjicha Keeniyaatti Imbaasii Ityoophiyaa fi Naayiroobiitti waajjira damee buufata xiyyaara Ityoophiyaatu qopheesse.
 
Waltajjicharratti kan hirmaatan dawwachiiftootaa fi bakka buutotni imalaa daawwattoonni Ityoophiyaa akka daawwataniif taasisuu fi beeksiisuuf tahuu ibsaniiru.
 
Bara Faranjoota 2019 lammiileen Keeniyaa kuma 40 ol Ityoophiyaa daawwachuu isaanii Keenioyaatti ambaasaddarri Ityoophiyaa Mallas Alam himaniiru.
",economics
275,"Manni Maree Waldaalee Daldalaa fi Dameewwanii Magaalaa Finfinnee qorannoo dhimmoota imaammataa daldalaa fi gamtaa damichaatin walqabatanirratti gaggeessaa ture 30 xumuruun ifoomseera.

Kanneen keessaa waliin gahiinsa faayinaansii, dhimmoota taaksii fi imaammatoota hanqina qaban irratti qorannoo taasise xumureera.

Qorannoowwan kun dhiyeenyatti mootummaaf akka dhiyaatan ibsameera.

Haalli siyaasaa fi diinagdee biyyatti yeroo ammaa damee dhuunfarratti dhiibbaa gahaa jiru dandamachiisuuf hojii jajjabeessu raawwachaa jiraachuu manni marichaa ibseera.

Paartileen siyaasaa filannoo dhufurratti sagantaa fi mulhata damee dhuunfaarratti qaban akka beeksifataniif waltajjii akka qopheessu ifoomsera.

Hawaasni daldalaa yeroo kam caalaa ijaaramuun rakkinoota bifa qindaahen dandamachuu fi dargaggootaf carraa hojii uumuu akka qaban ibsameera.
",economics
276,"Koomiishiniin Guumruukii Ityoophiyaa baatiiwwan 6n darbanitti meeshaaleen koontiroobaandii Birrii biiliyoona 1 olitti tilmaamamu tohaachuu isaa beeksise.

Meeshaaleen kunneen kan tohataman sakattahiinsaa fi hordoffii meeshaalee alaa galuu fi bahu irratti taasifameen tahuu koomiishinarri Koomiishinii Guumruukii Ityoophiyaa obbo Dabalee Qaabataan dubbataniiru.

Balbala galumsaa fi bahumsa biyyatii irratti meeshaaleen seeraan ala galanii fi bahan hordoffii fi sakattahiinsa taasifameen kanneen akka uffataalee, elektirooniiksii, qorichaalee, meeshaaleen jijjiirraa qaama konkolaataa, shaqaxaa shaqaxni nyaataa, fi baalli sammuu adoochan hedduminaan tohatamuu ibsaniiru.

Akkasumas buufata xiyyaaraatti maallaqni baayyheen qabamuu ibsaniiru.

Dabalataan kaaba baha biyyattiitti meeshaaleen waraanaa seeraan ala sochohaa turan baayyhinaan tohatamuu isaanii koomiishinarich eeraniiru.

Humni tikaa fi nageenya biyyaaleessaa, poolisiin federaalaa, qaamolee nageenyaa naannolee waliin qindoominaan hojii hojjetaniin meeshaaleen kunneen tohatamuu ibsaniiru.

Albuudonni Birrii miiliyoona dhibba 2 fi miiliyoona 30tti tilmaamamuu fi horiin dhaabbiis tohaatamaniiru jedhan obbo Dabaleen.

Yeroo ammaattis biyyattiitti buufataalee tohannoo 90 ol hundeessuun hojiin tohannoo fi sakattahiinsaa xiyyeeffannoon hojjetamaa jiraachuu dubbataniiru.",economics
277,"Finfinnee, Gurraandhala 18, 2012 (FBC)- Hoong Koong jiraattoota ishiif kennaa maallaqaa doolaara Ameerikaa kuma 1 fi 200 kennuuf.

Kennichis humna mallaqaa jiraattoota ishee cimsuu fi dhiibbaa diinagdee isaanii hirhisuufi jedhameera.

Kanaanis jiraattoonnii biyyaatti umriin isaanii waggaa 18 ol tahan miiliyoona 7 ol fayyaadamoo ni tahu.

Kanaan alas angaahoonni Hoong Koong kiraa maanaa fi galii gibiraa hirhisuuf murteessuu isaanii ibsaniiru.

Kennaa kanaanis mormii jihootaaf Hoong Koong keessa tureen wal qabatee dhiibbaa  diinagdee mudate hirhisuuf tahuus ibsameera.

Bulchiinsi Hoong Koong mormii tibbana isaan mudatee fi vaayrasii koroonaan diinagdee miidhame dandamachiisuuf kan gargaaru proojeekti ijaareera.

Kennaan ammaa kunis qaama proojeektichaa tahuusaa ibsameera.",economics
278,"Finfinnee, Gurraandhala 18, 2012 (FBC) – Sagantaa nyaataa manneen barnootaa  daahimmaan naannoolee Oromiyaa fi Soomaalee fayyadamoo taasiisu ifoomeera.

Sagantaa kanaaf Doolaarri miiliyoonni 28 kan qabameef yoo tahu, daahimman kuma dhibba 6 fi kuma 77 fi 247 fayyadamoo ni taasisa jedhame.

Sagantichi deeggarsa Sagantaa Nyaata Addunyaa fi Ministeera Qonnaa Ameerikaatiin waggoota afuriif hojiirra kan oolu tahuu ibsameera.

Ministeera Barnootaatti daayreektarri jeneraalaa fooyyahiinsa sagantaa manneen barnootaa obbo Yaasaabuu Birqinahi akka jedhanitti, sagantaan nyaataa manneen barnootaa biyyattiitti gaggeeffamaa jiru daahimmaan sababa rakkoon barnootaa ala akka hin taanee ni gargaara jedhan.

Sagantaan nyaataa naannoolee lamaan keessatti gaggeeffamaa jiru Faayinaasiin, teeknikaa fi kanneen biroon sagantaa muuxxaannoon balhaan irraa argame tahuu Sagantaan Nyaata Addunyaa ibseera.

Sagantaa Nyaata Addunyaatti itti aanaan daayreektaraa Meeteek Maaj gama isaaniin, sagantaan nyaata addunyaa fi deeggartoonni isaa sagantaa nyaataa manneen barnootaa mootummaan Ityoophiyaa gaggeessaa jiru itti fufiinsaan kan deeggaran tahuu ibsaniiru.

Dhaabbatichi Ministeera Qonnaa Ameerikaa waliin tahuun waggoottan kurnan darbanitti Doolaara Ameerikaa miiliyoona 54 ola sagantichaaf deeggarsa taasisuu ibsaniiru.

Sagantaa kanaan daahimman miiliyoonni 3 tahan fayyadamoo tahuu isaanii ragaan Ministeera Qonnaarraa argame ni mulhisa.",economics
279,"

Finfinnee, Gurraandhala 16, 2012 (FBC) – Ityoophiyaa fi Emmireetonni Arabaa Gamtooman walii galtee liqaa Doolaara Ameerikaa miiliyoona 100 waliif mallatteessaniiru.

Liqichi kan argame Dhaabbata Misoomaa Kaliifaa jedhamurraayi.

Waliigalticha ministirri Ministeera Maallaqaa obbo Ahimad Shiidee fi duraa taahan dhaabbatichaa Huseen Jaasaan Alnoowiis mallatteessaniiru.

Liqichi, dargaggootaf carraa hojii uumu, fayyadamtummaa dubartootaa mirkaneessuu fi fooyyahiinsa diinagdee biyya keessaaf oola jedhameera.

Emmireetonni Arabaa Gamtooman hojiilee misoomaa Ityoophiyaa tumsaa jiraachuu ibsaniiru.

Biyyoonni lamaan invastimantii, misooma faayinaansii fi diinagdeerratti ni hojjetu jedhaniiru.
",economics
280,"Finfinnee, Gurraandhala 16, 2012 (FBC) – Yaahiin nageenya bishaanii fi misooma waaraa 2ffaan Finfinneetti gaggeeffamaa jira.

Biyyoota shanitti hojiirra kan oolu proojaktiin nageenya bishaanii fi misooma waaraa, yaahichaan Ityoophiyaa dabalatee Biriitaaniyaa, Kolombiyaa, Hindii fi Maleezhiyaan hirmaachaa jiru.

Yaahichi guyyaa sadiif kan turu yoo tahu, nageenya bishaanii fi misooma waaraa buusuurra darbee dhimmoota hojjetamuu qaban irratti ni marihatama.

Yaahichi Yuunvarsiitii Finfinneetti qindeessumaa qabeenya lafaa fi bishaaniin gaggeeffamaa jira.

Yaahiin jalqabaa Maleezhiyaatti gaggeeffameera.",economics
281,"

Finfinnee, Gurraandhala 11, 2012 (FBC) – Walakkaa bara 2012tti Birrii biiliyoonni 39 ol deeggarsaa fi liqaadhan argameera.

Ministeerri Galiiwwanii FDRI ibsa harha laaten akka beeksisetti, maallaqichi kan argame maddoota maltii laataraalaa fi baaylaataraalarraayi.

Maallaqichis bifa deeggarsaa fi liqaatin kan argamedha.

Walakkaa bara kanaatti Birrii biiliyoonni 54 ol raawwii proojaktootaa fi sagantaalee addaddaatif gadhiifameera.

Kunis kan bara 2011 yeroo walfakkaatatiin walitti dhiyaatadha jedhameera.

Walakkaa bara 2012tti liqaan mootummaa federaalaa maddoota maallaqaa biyya keessaa fi alaarraa argate Doolaara miiliyoona 29 ol qaqqabeera.

Dhiibbaa liqaa ilaalchisee gabaasa Dhaabbanni Maallaqaa Addunyaa fi Baankiin Addunyaa bara baajataa 2011rratti hojjetaniin, dhiibbaan isaas kan bara 2010rra hirhisuusaa ibsuu isaanii ministeerichi eerera.

Haaluma kanaan dhiibbaan liqaa biyyattii sadarkaa olaanaarraa gara jiddugalaatti hirhateera.

Kunis kan tahe yeroon kaffaltii liqaa dhababilee daldalaa Chaayinaa dheereffamuu isaatini jedheera.
",economics
282,"

Finfinnee Gurraandhala 9, 2012 (FBC) – Misooma investimantii naannoo Oromiyaa babalhisuuf xiyyeeffannaan hojjetamaa jiraachuu Komishiniin Investimantii Oromiyaa beeksiseera.

Misooma investimantii naannicha keessatti babalhisuun diinagdee biyyaa fi naannichaa utubuuf xiyyeeffannaan hojjetamaa jiraachusaa Komishinarri Komishinii Investimantii naannoo Oromiyaa obbo Hayiluu Jaldee guyyaa harhaa raawwii hojii baatii 6 ilaalchisee ibsa miidiyaaleef keennaniin ibsaniiru.

Proojektoota hojii keessa jiran adda baasuun deeggarsaa fi hordooffii taasisuu,keenna tajaajila investimantii fooyyeessuun akka jajjabeeffamaniifi humna qabaniin akka hojjetan taasifameera.
Gama biraatin Proojektoota investimantii haaraa babalhisuuf abbootii qabeenyaa biyya keessaa fi biyya alaa simachuun deeggarsi barbaachisu taasifameefi jira jedhaniiru.

Kenna tajaajila gama seektara investimantiin jiru hawwataa taasisuuf bulchiinsi investimantii akka fooyyahu taasifamuusaa obbo Hayiluun himaniiru.

Tajaajila keennamu dijitaalaayizd gochuuf siistamni haaraa kan diriireefi abbootiin qabeenyaa biyya kamuu keessa jiran kallattiidhaan(online) akka tajaajilaman hojjetamaa jira jedhaaniiru.

Rakkoowwan investimantii keessa jiran dhaabbata biyya alaa Big Win jedhamu waliin qindoominaan qorachiisuun furmaanni akka keennamuuf hojjetamaa jira.

hanga ammaatti dhaabbata 66 keessatti qoratamee rakkoowwan jiraniis adda bahaniiru.
Naannoo Oromiyaatti abbootiin qabeenyaa kuma 6 fi 120 hojii keessa jiru jedhameera.

Proojeektoonni investimantii lafa fudhatanii sochii keessa hin galle 854 kan adda bahaniiruu.
Proojektoonni kumni 2 fi 450 ammoo Ijaarsarra jiraniis adda 6 baheeniiru.

Kana malees proojeektoonni 441 ijaarsa isaanii xumuraman sababa adda addaatin hojii keessa kan hin gale tahu qorannon adda baheera.

Qorannoo taasifameefi rakkoo adda bahe buhura godhachuun proojektoonni investimantii 588 gara omishuutti akka galan taasifameera.

proojektoonni 224 ijaarsa isaanii akka eegalan taasifameera.
Sochii kana keessatti carraa hojii hojii dhabdoota kuma 21fi 576 uumamuusaa obbo Hayiluun dubbataniiru.

Abbootii qabeenyaa lafa fudhatanii gara hojiitti hin galle 112 irratti ofeeggannoo dhugaa kan itti barraahe yoo 11 tahan irraa ammoo lafti hektaara 1,004.4 irraa fudhachuun gara stoking lafaatti akka galu taasifamuusaa ibsaniiru jechuun biroon dhimmoota kominikeeshinii mootummaa Oromiyaa beeksiseera.
",economics
283,"

Finfinnee, Gurraandhala 7, 2012 (FBC) – Ijaarsi marsaa jalqabaa buufata gogaa fi tarminaala Warataa ebbifame.

Sirna ebbichaarratti preezdaantiin naannoo Amaaraa obbo Tamasgeen Xiruunah, ministirri Ministeera Geejibaa aadde Daagmaawiit Moogas, qondaaltonni federaalaa fi naannoo Amaaraa biroon argamaniiru.

Sudaan bulchiinsa Gadaariifitti bulchaa kan tahan Meejar Jeneraal Nasraddiin Abdiin sirnicharratti hirmaataniiru.

Ijaarsi marsaa jalqabaa heektaara 3rratti keessummeessaa fi tarminaala koonteeynaraa fi konkolaattotaa, mankuusaa kaaree meetira 500, gamoo waajjiraa, daandii keessoo, iddoo eegumsaa fi dallaa kan dabalatedha.

Bishaan eelaa, bohoo dhangalahaa, jenereetara of eeggannaa, elektiriikaa fi buhuuraalee misoomaa biroo kan dabalatedha.

Ristee Tsaggaayeetu gabaase.
",economics
284,"

Finfinnee, Gurraandhala 6, 2012 (FBC) – Sagantaa wabii nyaataa seeftineetii misoomawaa magaalaa Finfinneetin lammiilee kumni 40 ol fayyadamoo tahaniiru.

Sagantaa kanaan lammiileen galii akka argatanii fayyadaman taasifameera jedheera Waajjirri Prees Sakreetaariyaatii Finfinnee.

Lammiileen kanneen eegumsa naannoo, qonna magaalaa fi hojii qulqullinaarratti bobbahaniiru.

Lammiilee sagantichaan fayyadamoo tahan 40,797 ala, barattoonni miseensa maatii fayyadamtootaa 60,348 tahan meeshaalee barnootaa, sagantaa nyaataiin fayyadamoo tahaniiru.

Bara 2009 Caamsaa keessa sagantichi ega eegalee kaasee marsaa sadiin loammiilee kumni 400 ol fayyadamoo tahaniiru.

Marsaa jalqabaatin fayyadamoo kan turan kuma dhibba 1 fi kuma 23 keessaa bakka buutota kuma 29 filuudhan leenjiiwwan addaddaa fudhachaa jiru.
",economics
285,"
Finfinnee, Gurraandhala 4, 2012 (FBC) – Proojaktoonni haaraa magaalotatti jijjiirrama fiduu dandahan 12 hojiirra oolufi.
 
Ministirri Ministeera Misooma Magaalaa fi Koonistiraakshinii Injiinar Ayishaa Mahaammad akka beeksisanitti magaalota Ityoophiyaatti jijjiirrama dabalataa galmeessisuuf proojaktoonni haaraan 12 hojiirra ni oolu.
 
Jilli Ityoophiyaa Injiinar Ayishaatin duurfamu fooramii magaalota addunyaa 10ffaa Emmireetota Arabaa Gamtooman, Abudaabiitti gaggeeffamaa jirurratti hirmaachaa jira.
 
Injiinar Ayshaan kaleessa Dhaabbata Mootummoota Gamtoomanitti daayreektara olaantuu Dhaabbata Misooma Magaalotaa(""UN Habitat"") Maaymuunaa Muhaammad Shariif waliin marihataniiru.
 
Injiinar Ayshaan Ityoophiyaan jijjiirrama magaalotaatif proojaktoota haaraa 12 hojiirra oolchuuf hojjechaa jiraachuu himaniiru.
 
Proojaktoonni kanneenis karoora misooma magaalotaa waggaa 10 milkeessuuf gahee ni qabaatu jedhan.
 
Daayreektarittiinis dhaabbanni isaanii damichaaf tumsa barbaachisaa kan taasisu tahuu ibsaniiru.
",economics
286,"
Finfinnee, Amajjii 29, 2012 (FBC) – Bara baajataa kana naannoo Oromiyaatti ijaarsi proojaktoota misooma jallisii ammaayyaa 19 eegaluu isaanii ibsameera.
 
Proojaktoonni kunneen mootummaa naannoo fi federaalaan kan hojjetaman tahuu sadarkaa preezdaantiitti hogganaan kilaastera misooma baadiyyaa naannichaa Dooktar Girmaa Amantee Faanaa Broodkast koorpooreetiitti himaniiru.
 
Proojaktoonni kunneen yeroo xumuramanitti lafa hektaara kuma dhibba 1 fi kuma 20 ol misoomsuu ni dandahu jedhan.
 
Misooma damee qonnaa guddisuun jiruu fi jireenya qonnaan bulaa fi horsiisee bulaa jijjiiruuf mootummaan yeroo ammaa xiyyeeffannoo olaanaan hojjechaa jiraachuu Dooktar Girmaan ibsaniiru.
 
Proojaktoonni 7 mootummaa federaalaan, 12 ammoo mootummaa naannichaan kan hojjetaman tahuu himan.
 
Ijaarsa proojaktoota kanneeniif mootummaan federaalaa Birrii biiliyoona 15 ol deeggarsa taasiseera jedhan.
 
Proojaktoonni ijaarsi isaanii eegalame kunneen qulqullina barbaachisuu fi yeroo kaahameef keessatti akka xumuramaniif tohannoo fi hordoffiin barbaachisu itti fufiinsaan kan taasifamu tahuu Dooktar Girmaan himaniiru.
 
Afawarq Alamuutu gabaase",economics
287,"Finfinnee, Amajjii 29, 2012 (FBC) – Abbaan Taayitaa Galiiwwanii Finfinnee baatiiwwan 6n darbanitti taaksii kallattii fi al kallattiirraa Birrii biiliyoona 21.53 walitti qabuu beeksise.

Abbaan taayitichaa baatiiwwan 6n darbanitti Birrii biiliyoona 23.79 walitti qabuuf karoorfatee, % 94.46 walitti qabuu isaa ibseera.

Galiin argame kun kan bara darbee yeroo walfakkaatun yeroo madaalamu Birrii biiliyoona 2.58 caalmaa qaba jedhameera.

Bara kana bulchiinsa magaalaa Finfinneetti taaksii kallattii fi al kallattiirraa Birrii biiliyoona 37.6 walitti qabuuf karoorfamee hojjetamaa jiraachuu ragaan abbaa taayitichaarraa argame ni agarsiisa.",economics
288,"Finfinnee, Amajjii 29, 2012 (FBC) – Naannoo Amaaraatti proojaktoonni misooma jallasii haaraan 200 Birrii miiliyoona dhibba 4 fi miiliyoona 21n ijaarramuuf akka tahe Biiroon Qonnaa naannichaa beeksise.

Naannichatti bara 2010 irraa eegalee proojaktoota misooma jallisii bulan 118 keessaa 89 hanga Gurraandhala 30, 2012tti ni xumuramu jedhameera.

Proojaktoonni kunneen yeroo hojii eegalanitti lafa hektaara kuma dhibba 2 fi kuma 19 fi 274 misoomsuu dandahu jedhameet eegama.

Bara kana dabalataan proojaktoonni misooma jallisii ammayyaa haaraan 200 kan hojjetaman tahuu ogeessi misooma jallisii biirichaa obbo Hayiluu Ingidaayyahu dubbataniiru.

Proojaktoota bulanii fi haaraan bara kana jalqabaman yeroo kaahameef keessatti akka xumuramaaniif hojjetamaa jiraachuu ragaan biirichaa argame ni muulhisa.

Naannichatti proojaktoonni 29 tahan xumuramuun tajaajila eegalaniiru.",economics
289,"

Finfinnee, Amajjii 27, 2012 (FBC) – Sagantaan babalhina buhuraalee misooma magaaloota Doolaara Ameerikaa miliiyoona dhibba 8 miliiyoona 59n gaggeeffamaa jira.

Sagantichi magaaloota 117 keessaatti hojirraa oolaa jiraachuu Ministeerri Misooma Magaalaa fi Konistiraakshiini beeksiseera.

Minsteerichi sagantaa babalhina buhuraalee misooma magaaloota gara boqonnaa sadaffatti cehaa jiru ilaalchisuun ibsa laateera.

Sagantichi yeroo jalqabaaf bara 2001 magaaloota 19 irratti hojiirra kan oolee yoo tahu, marsaa lamaffaarratti ammoo bajataa isaa guddisuun magaaloota 44 irratti hojirra olee jira.

Itti gaafatamaan Fooyyahiinsa galii, Moobaalaayzeeshiinii fandii fi faayinaansii Ministeera misooma magaalaa fi konistiraakshiinii obbo Amlaakuu Addaamuun, sagantaan babalhiina buhuraalee misooma marsaa 3ffaa bara 2011 eegalee baajata Doolaara Ameerikaa miliiyoona dhibba 8 miliiyoona 59n hojirraa oolaa jira jedhan.

Sagantichi magaaloota keessatti carraan hojii akka umamu, buhuuraaleen misooma garagaaraa fi hojmaanni akka diriirfamuu,akkasumas dandeettii raawwii magaaloota guddisuuf shoora olaanaa bahaa jira jedhaniiru.

Magaaloota Sagantichi hojirra oole keessatti dargaggoota kuma dhibba 8f carraan hojii uummamuu ragaan ministeerichaa argame ni mulhisa.

",economics
290,"Finfinnee, Amajjii 27, 2012 (FBC) – Ijaarsi daandii aspaaltii Aysaayitaa-Afamboo- daangaa Jibuutii eegalamuu Abbaan Taayitaa Daandiiwwanii Ityoophiyaa beeksise.

Daandiin Aspaaltii kun Kiilo meetira 48.7 kan dheeratu yoo tahu, Birrii biiliyoona 1.5 ijaarrama jedhameera.

Ijaarsi daandii kanaa daldalaa alegii f galchuuf filannoo dabalataa taha kan jedhan daayreektarri daayreektoorii Koominiikeeshiinii abbaa taayitichaa obbo Saamsoon Wandimmuu, waggaa 3 keessatti kan xumuramu akka tahe ibsaniiru.

Dhaabbata ijaarsaa Asar jedhamuu kan hojjetamu yoo tahu dhaabbanni Injiinariigii Yidiidiiyaa ammoo gorsaa tahuun hirmaata jedhame.

Yeroo ammaattis hojiin lafa xaraguu fi qulqulleessuu Kiilo meetirri 23 raawwachuu hojii gaggeessituun Projaktichaa Injiiner Aynaalem Fiqaaduuu dubbataniiru.

Dhaabbileen ijaaraa kunneen ijoollee Horsiisee bulaa 400 tahaniif carraa hojii uumuu isaanii ibaniiru.

Hojiin daandii kanaa yeroo xumurameetti horsiisee bultoonni naannoo sanaa oomisha isaanii haala salphaan gabaatti akka dhiyeeffataniis shoora olaanaa qaba jedhameera.

Dabalataan Turistoota alaa fi biyya keessa haroo Aabii daawwataniif haala mijaataa ni uuma jedhame.",economics
291,"fi miiliyoona 13 hojjetamaa jiru.
 
Proojaktoonni misooma jallisii marsaa jalqabaa 8 fayyadamtummaa qonnaan bulaa dabalaa jiru jedhu qindeessaan misooma jallisii xixiqqaa naannichaa obbo Miraa Mahaammad.
 
Misooma jallisii kanaan lafti heektaarri 2,600 misoomuun, abbootii warraa kuma 3 ol fayyadamoo taasisuun eegama.
",economics
292," Injiinar Taakkalaa Uumaa proojarktii ijaarsa daandii daawwatan.

Injiinar Taakkalaa Uumaa proojarktii ijaarsa daandii Lagahaarree – marfata Washiingitaan Diisii daawwataniiru.

Injiinar Taakkalaan hoggantoota abbaa taayitaa daandiwwaan magaalaa Finfinnee fi hoggantoota kutaa magaalaa Qirqoos waliin tahuun proojarktii ijaarsa daandii Lagahaarree – marfata Washiingitaan Diisii daawwatan

Projaktichi dheerina kiiloo meetra 1.4 kan qabudha.

Injiinar Taakkalaan projektichi hanqina tiraafikaa furuurra darbee faayidaa diinagdee akka qabus himaniiru.
",economics
293," Hudhaalee Proojektota invastimantii Oromiyaa furuuf xiyyeeffannaan hojjetamaa jiraachuu Waajjirri Preezdaantii Mootummaa Naannoo Oromiyaa beeksise.
 
Gorsaan invastimantii fi daldalaa waajjirichaa, Obbo Hundee Dhugaasaan, hudhaalee invastimantoota Oromiyaa mudatan yeroo gabaabaa keessatti furuun hojiitti akka galaniif xiyyeeffannoon hojjetamaa jira.
 
Qohannoo gaggeeffamerratti hundaahuun hudhaalee xixiqqoo kanneen akka dhiyeessii bishaanii fi ibsaa proojektoota hojii malee dhaabatan hojiitti galchuuf hojjetamaa jiraachuu ibsaniiru.
 
Haala rakkoolee kanneen furuun dandahamu irratti abbootii qabeenyaa fi qaamoolee mootummaa dhimmichi ilaallatu waliin mariin gaggeeffamuus obbo Hundeen dubbataniiru.
 
Qohannoo waggoota lama dur gaggeeffameen yoo xiqqaate proojektonni 341 Godina Addaa Oromiyaa Naannawa Finfinneetti sababa hanqina dhiyeessii xixiqqaan hojiitti osoo hin galin jiraachuu ibsameera.
 
Proojektonni invastimantii hedduun magaalota gurguddoo fi giddugaleessaa naannoo Oromiyaa keessatti sababa xixiqqaan yeroo dheeraaf hojii malee turuu isaanii marii gaggeeffame keessatti ibsameera.
 
Hudhaalee kanneen furuuf mootummaan naannoo Oromiyaa xiyyeeffannoon hojjechaa jiraachuu ibsaniiru.",economics
294,"Bulchiinsi magaalaa Finfinnee eebbifamtoota haaraa bara 2010 fi 2011 kuma 8 gitoota hojii garaagaraarratti ramaduu beeksise.
 
Ulaagaalee bulchiinsi magaalichaa qaxarrii hojiif baase gahumsaan kanneen darban hojjettoonni haaraan kumni 8 gitoota hojii banaa garaagaraarratti ramadamuu isaanii ibsameera.
 
Hojjettoonni haaraan qaxaraman kunneen jijjiirrama eegalame bifa fooyyahaa taheen itti fufsiisuuf qophii tahuu akka qaban itti aanaan Kaantibaa magaalaa Finfinnee Injiinar Taakkalaa Uumaan dubbataniiru.
 
Hojjettoonni kunneen guyyoota darban leenjii hojii fudhachaa kan turan yoo tahu, leenjichi guyyaa harhaa galma Barkumeetti guduunfameera.
 
Xumura leenjii kanarratti kan argaman Injiinar Taakkalaan yeroo tokkotti muuxxannoo hojii duwwaan hojjettoota hanga kana hojiitti galchuun isa jalqabaati jedhan.
 
Finfinnee akkuma maqaa ishee haaraa taasisuuf hojjettoonni haaraan daandii jijjiirramaatti makamtan hawaasa keessan seeraan tajaajiluu qabdu jedhan.
 
Hojjettoonni haaraan qaxaraman kunneen Gurraandhala 24, 2012 irraa eegalanii gara seektaroota, kutaa magaalootaa fi aanaalee itti ramadamanitti argamuun hojii eegaluu qabu jedhame.
 
Barattoota bara 2010 fi 2011 dhaabbilee olaanoorraa eebbifaman kuma 20 keessaa kumni 8 qorumsa madaallii laatame darbuun ramadamuu isaanii ragaan Waajjira Kaantibaa magaalaa Finfinneerraa argame ni muulhisa.
",economics
295,"Qaalahiinsa jireenyaa tasgabbeessuuf diinaagdee waliigalaarratti hojjetamuu akka qabu ogeeyyonni diinagdee beeksisan.

Daballii gatii shaqaxootaa fi qaalahiinsa jireenyaa tasgabbeessuuf diinagdee waliigalaarratti hojjetamuu akka qabu ogeeyyonni diinagdee ibsaniiru.

Ogeeyyonni kanneen turtii Faanaa Broodkaastiing Koorporeet waliin taasisaniin, qaalahiinsi jireenyaa kan dabaleef sababni fedhiin bittaa tajaajilamtootaa fi dhiyeessiin gabaa waan wal hin simneef tahuu himaniiru.

Obbo Waasihuun Balaayii fi Dooktar Nigusee Simeen gabaarratti ammeentaan maallaqaa guddachuu fi ammeentaan oomishaa xiqqaachuun daballiin gatii akka uumamuuf sababa jedhaniiru.

Kanarra darbees biyyattiitti rakkoo nageenyaa mudatuun wal qabatee daballiin gatii taasifamu, dhiibbaa guddaa qabaan dubbataniiru.

Mootummaan daldala alaa tumsuuf tarkaanfiin fudhatu, teeknooloojiiwwan liqaa alaan hojjetan guyyaa qabameefitti xumuramuu waan hin dandenyef dabballi gatii irratti dhiibbaa ni qabaatu jedhaniiru.

Daballiin gatii kun sababoota kanneenii fi kanneen kana fakkaataniin %20 irraa kan gahe yoo tahu, bara kana keessa guddinni baatiiwwan murtaahaan keessa mulhate waggoottan shanan darbanitti mulhatee kan hin beekne tahuu himaniiru.

Rakkicha furuuf hojiin fedhii irratti xiyyeefate dhiyeessii diinagdee waliin akka wal gitu taasisuuf xiyyeeffannoon hojjetamuu akka qabus dhaamaniiru.

Kanaafis qonna teeknooloojii dhugoomsuu, misoomawwan jallisii qabatamaan hojirra olchuu, akkasumas damee oomishichaarratti xiyyeeffannoon kennamuu akka qabu dubbataniiru.

Dabalataan daballii gatiif shoora kan qabu sirna gabaa biyyattii xiinxaluu, abbootii qabeenyaa tajaajila dhunfaa damichaa irra darbee invastimantii irrati hirmaachisuu fi nageenya biyyattii eegsisuu irratti xiyyeeffannoo kennuun qaalahiinsa jireenyaa tasgabbeessuun akka dandahamu yaadachiisaniiru.

Awwal Abarraatu gabaase.
",economics
296," Baankiin Addunyaa sagantaa manneen barnootaaf nyaata dhiyeessuuf Doolaara miiliyoona 25 kennuuf murteesse.

Baankichi sagantaa manneen barnootaa magaalaa Finfinneef nyaata dhiyeessuuf Doolaara miiliyoona 25 kennuuf murteessera.

Deeggarsichi dandeettii misooma magaalaa kan tumsu qaama ""Urban Productivity Safety Net Program"" kan tahedha.

Itti aanaan kantiibaa bulchiinsa magaalaa Finfinnee deeggarsa taasifameef galateeffataniiru.
",economics
297," Bulchiinsi magaalaa Asallaa ijaarsa buhuuraalee misoomaa gaaffii ummataa deebisuu dandahan hojjechaa jira.

Kantiibaan magaalichaa obbo Gabree Urgeessaan akka beeksisanitti ijaarsi daandii keessoo dhagaa, cirrachaa fi aspaaltii, suphaa fi bohoon bishaanii fi lolaa kiilo meetira 30 olii hojjetamaa jira.

Fooyyessi bishaan dhugaatii, iddoowwan oomishaa fi gabaa intarpiraayizii xixiqqaa hojjetamaa jiru jedhaniiru.

Kantiibichi Tajaajila Oduu Ityoophiyaatti akka himanitti magaalichi fayyadamtummaa hawaas diinagdee jiraattotaa mirkaneessuuf hojjechaa jira.

Buhuuraalee misoomaa ijaarsarra jiraniin cinaatti kan hojjetamaa jiran %60 ol qaqqabaniiru.

Ijaarsi isaanii amma Waxabajjiitti kan xumuramu yammuu tahu, jiraattota kuma dhibba 1 fi kuma 50 ol fayyadamoo ni taasisu.
",economics
298,"Baankiin Addunyaa Ityoophiyaadhaf Doolaara Ameerikaa miiliyoona 500 raggaasise.

Boordiin daayreektaroota Baankii Addunyaa Ityoophiyaadhaf deeggarsaa fi liqaa Doolaara miiliyoona 500 raggaasiseera.

Kana keessaa Doolaarri miiliyoonni dhibbi 2 fi miiliyoonni 50 deeggarsa yammuu tahu, Doolaarri miiliyoonni dhibi 2 fi miiliyoonni 50 ammoo liqaadha.

Maallaqichi riifoormii diinagdee biyya keessaa utubuuf kan ooludha.
",economics
299,"Dhaabbanni Nyaata fi Qonna Addunya (FAO)n Ityoophiyaatti weerara hoomaa awwaannisaa ittisuuf xiyyaara keemikaala biifu deeggarsa taasiseera.

Deeggarsu kun yeroo 2ffaaf tahuu ibsameera.

Yeroo murteessatti deeggarsi kun argamuun isaa weerara hoomaa awwaannisaa ittisuuf shoora olaanaa kan qabu tahuu Ministirri Ministeera Qonnaa Ityoophiyaa obbo Uumar Huseen dubbataniiru.

Dhaabbatichi dabalataan konkolaatoota Piikkaappii 2, biifaa harkaan hojjetu 300, konkolaattoota biifaa qaban 20 fi biifaa motoraa 20 deeggarsaan laatera jedhame.

Akkasumas dhaabbanni nyaata addunyaa gara fulduraatti Piikaappoota 30 biyyattiif laachuuf waadaa galuu isaa ragaan dhaabbaticharraa argame ni muulhisa.",economics
300,"Boordiin hoji raawwachiistuu Baankii Addunyaa torbee itti aanu keessa weerara vaayrasii koroonaa ittisuuf deeggarsa Doolaara biiliyoona 1.7 ni raggaasisaan eegama.

Deeggarsi marsaa jalqabaa kun Ityoophiyaa fi Afgaanistaan dabalatee biyyoota 40tti vaayrasii koroonaa ittisuuf oola jedhameera.

Proojaktiin kun qaama baajata deeggarsa yeroo ariifachiisaa; fayyaa fi diinagdee biyyootaa utubuuf torbee darbe raggahe Doolaara biiliyoona 14ti.

Kunis dhiibbaa vaayrasichi fayyaa fi diinagdee biyyootaarratti qaqqabsiisuu malu qolachuuf oola jedhameera.

Proojaktiin deeggarsa yeroo ariifachiisaa Doolaara Ameerikaa biiliyoona 1.7 kun biyyoota 40tti weeraricha ittisuu fi dhiibbaa diinagdee mudachuu malu dandamachiisuu oola.

Baankichaan ala dhaabbileen dhuunfaa tumsa maallaqaa addunyaa Doolaara biiliyoona 1.5 gadhiisuuf qophaahaa jiru jedhan preezdaantiin Baankii Addunyaa Deeviid Maalpaas.

Maallaqni kunis biyyoota 24tti vaayrasicha ittisuuf oola.
",economics
301," Ityoophiyaan Vaayrasiin Koroonaa(COVID-19)  diinagdee Afrikaarratti dhiibba geessisu hirhisuu kan dandeesisu wixinee abba qabxii sadii miseensa biyyoota garee 20f dhiyeessite.

Ibsi waajjira Muumee Ministira bahe Ityoophiyaan Sababa Vaayrasi Koroonaa (COVID-19) dhiibbaa dhufu hirhisuuf tumsitoota biyyoota waliin hojjechaa jiraachu ibsa.

Haaluma kanaan, Walgahii addaa miseensoota biyyoota garee 20 fuldurratti taasifamurratti Ityoophiyaan wixinee  abba qabxii sadii dhiyeesite.

Biyyoonni Ardii Afrikaa ittisa tatamsahina vaayresii Koroonaaf baajata doolaara Ameerikaa Biiliyoona dhibba 1 fi biiliyoona 50 barbaachisa. Tumsa dhaabbileen addunyaa biyyoota ardii Afrikaaf gochu qaban xiyyeeffannoo kan barbaadu yaada jedhudha.

Deeggarsa seektara fayyaan biyyoonni ardii Afrikaa argachuu qabu. Maallaqa fi deeggarsa meeshaalee yaala ittisa tatamsahina vaayiresii Koroonaaf oolu barbaadu.

liqiin biyyoota Afrikaarra akka haqamu fi yeroon liqii itti deebisaan akka dheeratu kan gaafatuu yoo tahu, biyyoonni galii gadi aanaa qabanirraa dhalli liqii akka haqamu akkasumaas liqiiwwan yeroo kaffaltiin isaanii gahe ammoo yoo xiqqaate waggaa 10f akka dheeratu jechuun gaafataniiru.",economics
302,"Jarman deeggarsa Birrii biiliyoona 3.55 olii Ityoophiyaadhaf laatte.
 
Waliigaltichis harha ministir deettaan Ministeera Maallaqaa FDRI obbo Admaasuu Nabbabaa fi Ityoophiyaatti Ambaasaaddarri Jarman Briittaa Waagnar tamsahina vaayrasii koroonaa ittisuuf bakka addaddaatti mallatteessaniiru.
 
Deeggarsichi riifoormii Ityoophiyaan diinagdeerratti eegaltee fi damee dhuunfaa jajjabeessuuf oola jedhameera.
 
Dhaabbileen dhuunfaa biyya keessaa fi alaa invastimantii fi tajaajila faaynaansii akka argatan gargaara.
",economics
303," Lammiileen Ityoophiyaa miiliyoonni 7 hanga Waxabajjii bara 2012tti deeggarsa namoomaa nyaatan alaa kan barbaadaan tahuu Komishiniin Hoggansa Balaa Biyyaaleessa beeksise.
 
Amajjii hanga Waxabajjii bara 2012tti lammiileen dhiyeessa deeggarsa namoomaa nyaatan alaa barbaadaan miiliyoonni 7 jiraachuu komishinich qorannoon adda baaseen jira jedheera.
 
Namoonni deeggarsa nyaataa barbaadaan yeroo ammaatti namoota miiliyoona 6 yoo tahan, gargaarramtoonni kunneen kan bara darbee gadi tahuu komishinich beeksiseera.
 
Biyyattiitti balaan gogiinsaa mudataa jiru haala jireenyaa ummataa fi diinagdee biyyaa irra miidhaa qaqqabsiisaa jiraachuu komishinich qorannoo taasiseen ifoomseera.
 
Keessattuu faallamni qabeenya qilleensaa addunyaa irra gahaa jiru Ityoophiyaan irra deddeebiin gogiinsaaf akka saaxilamtu godhee jira jedhame.
 
Mootummaan miidhicha ittisuuf dhaabbilee deeggartootaa waliin tahuun hojjechaa jiraachuu itti gaafatamaan Komishinii Hoggansa Balaa Biyyaaleessa Ityoophiyaa dubbataniiru.
",economics
304,"Mariin dhimma invastimantii naannoo Oromiyaa abbootii qabeenyaa damicharratti bobbahanii jiranirratti Waajjira Preezdaantii Oromiyaatiin qophaahe Finfinneetti gaggeeffamaa jira.

Waltajjicharratti akka naannootti sochiin Invastimantii hedduun akka biyyaafi naannootti jiraatanis qixa barbaadameen buhaan irraa argamaa hin jiru jedhameera.

Akka gabaasa Kallacha Oromiyaatti, sochii Invastimantii akka biyyaatti taasifamaa jiruun waggoota muraasaa asitti buhaan argamaa jiru olaanaa tahuu ragaan dhaabbata gamtoomanii ni ibsa; Kana keessatti gaheen Oromiyaa guddaadha.

Haa tahu malee rakkinoota adda addaa dameen kun qabuun wal qabatee akkaataa barbaadamuun guddina dinagdee mirkaneessuu, carraa hojii uumuu fi cehumsa tekinooloojiitiin ammas hojii guddaan akka hafee eeraniiru.

Jilli biyya Maaleezhiyaa muuxannoo olaanaa cehumsa Invastimantii Maaleezhiyaa keessatti shora olaanaa taphate muuxannoo akka biyyaa fi addunyaatti gonfate qooduuf Finfinneetti argamuun qoodaa jiru.

Waltajjiin kun qaama waltajjii torban lama dura bakka itti aanaa Preezdaantii  Mootummaa Naannoo Oromiyaa Obbo Shimallis Abdiisaa argamanitti guyyaa Invastimantii jedhuun jalqabameeti.

Mariin kunis dameewwan Invastimantii gurguddoo tahan Qonnaa, Maanufaakchariingii, Turiizimiifi Albuudarratti kan xiyyeeffatedha.
",economics
305,"Doolaarri biiliyoonni 10 deeggarsan argamuu fi dabalataan birrii biilyoona 20 walitti qabuuf hojjetamaa jiraachuu Ministeerri galiiwwanii beeksise.

Karoora guddina diinagdee biyya keessaa milkeessuuf Birrii biiliyoona 20 dabalataan walitti qabuuf hojjetamaa jiraachuu Ministirri Ministeera Galiiwwanii aadde Adaanach Abeebee ibsaniiru.

Sagantaa guddina diinagdee biyyaa keessaa milkeessuuf Birriin walitti qabuuf karoorfame kun hanga ammaatti kan hin eegalamne tahuu ibsuun, yeroo dhiyoo keessatti ni eegalama jedhaniiru.

Bara darbe yeroo kanatti Birrii biiliyoonni 98 walitti qabamee ture kan jedhan aadde adaanach, bara kana garuu baatii 6 keessatti Birrii biiliyoonni dhibbi 1 biiliyoonni 27.5 walitti qabamuu ibsaniiru.

Karoora hafee fi galii dabalataa sagantaa guddina diinagdee milkeessuuf oolu walitti qabuuf murannoon kan hojjetamu tahuu ibsaniiru.

Karoora kana galmaan gahuuf hoggantoonni dhaabbilee waammamaa ministeerichaa, hojjettoonni, qooda fudhattoonn fi hawaasni gahee irraa eeggamu bahuu akka qaban waamicha dhiyeessuu isaanii ragaan ministeericharraa argame ni mulhisa.",economics
306," Bulchiinsa magaalaa Finfinneetti walakkaa waggaa kanaatti dargaggoota kuma dhibba 1 fi kuma 4f carraan hojii uumamuun ibsame.

Baatiiwwan 6n darbanitti dargaggoota hoji dhabeeyyii kuma dhibba 1 fi kuma 25 galmaahan keessaa dargaggoota kuma dhibba 1 fi kuma 4 oliif carraa hojii uumuu isaa Biiroon Carraa Hojii Uumuu fi Misooma Intarpiraayizii Finfinnee beeksiseera.

Biirichi baatiiwwan 6n dhufan keessas carraa hojii balhaa uumuuf gosoota hojii adda baasaa jiraachuu ibseera.

Akkasumas hojii dhabeeyyii galmeessuu fi calaluu irratti xiyyeeffannoon kan hojjetu tahuu ifoomsera.

Biirichi bara baajataa 2012tti hojii dhabeeyyii kuma dhibba 2 fi kuma 50f carraa hojii uumuuf karoorfatee hojjechaa jiraachuu ragaan seekreetaariiyaatii preesii bulchiinsa magaalaa Finfinneerraa argame ni agarsiisa.",economics
307," Deeggarsa namoomaa Ityoophiyaatif Doolaarri biiliyoonni 1 kan barbaachisu tahuu Dhaabbanni Mootummoota Gamtoomanii beeksise.

Dhaabbanni Mootummoota Gamtooman, mootummaan Ityoophiyaa fi qaamoleen tumsaa akka ifoomsanitti hojii deeggarsa namoomaa bara Faranjootaa 2020 Ityoophiyaatif Doolaarri biiliyoonni 1 kan barbaachisu tahuun ibsameera.

Odu himaan dhaabbatichaa Steefan Dujeeriik akka beeksisanitti, namoota deeggarsi namoomaa isaan barbaachisaan karoorfame miiliyoona 8.4 keessaa miiliyoonni 7 deeggarsi namoomaa kan isaan barbaachisu jedhaniiru.

Buqqaatiin lammiilee, weerarri dhibee, hanqinni roobaa, balaan lolaa bishaanii, weerarri awwaannisaa kahumsa sababii deeggarsa namoomaatiin eeramaniiru.

Dhaabbatichi Ityoophiyaatti bara darbe namoota deeggarsa namoomaa barbaadan miiliyoona 8.86 keessaa miiliyoona 8.3 tahaniif Doolaara Ameerikaa biiliyoona dhibba 3 fi biiliyoona 14 laachuuf hojjechaa tureera.",economics
308,"Weerarri dhibee koroonaa addunyaarratti qaalahiinsa diinagdee geessisuun namoota Biiliyoona walakkaa hiyyummaa keessa galchuu akka dandahu ibsame.

Weerarichi kisaaraan inni Faayinaasii fi dhala namaarraan gahuu dandahu hammaataa tahuu Dhaabbaanni Mootummoota Gamtoomanii qorannoo gaggeesseen ifoomseera.

Dhaabbaanni Mootummoota Gamtoomanii ogeeyyiin Koolleejjii Landan Kiing fi Yuunvarsiitii Biyyaalessa Awustiraaliyaa dhimmichaarratti qorannoo akka gaggeessan taasiseera.

Ogeeyyiin qorannoo kana gaggeessan akka ibsanitti qaalahiinsi weerarri kun diinagdee addunyaarran gahu miidhaa fayyaarraan gahu caalaa daraan hammaatadha jedhan.

Haala kanaan addunyaarratti namoonni miiliyoona dhibba 4 hanga miiliyoona dhibba 6 sababa weerara dhibee kanaan qaalahiinsa hammaataa keessatti kufuu dandahu jedhan.

Akka buhaa qorannichaatti qaalahiinsi gahuu dandahu waggoottaan 30 as isa muulhatee hin beekne tahuu dandaha jedhame.

Waliigala yeroo weerarri vaaysarii koroonaa darbetti ummata addunyaa keessaa walakkaa ol hiyyummaa keessa galuu dandahu jedhameera.

Kana keessaa %40 kanneen Baha Eeshiyaa fi Paassifikitti argaman yoo tahu, 1/3 ammoo ummata Afrikaa Saahaaraa gadi fi Kibba Eeshiyaa jiraatan tahuu dandahu jedhameera.",economics
309,"Dhaabbanni Maallaqaa Addunyaa Itiyoophiyaaf liqaa fi deeggarsa Doolaara biiliyoona 2.9 raggaasise.

Boordiin Dhaabbata Maallaqaa Addunyaa fooyyessa diinagdee biyya keessaa Itiyoophiyaa deeggaruuf piroojaktii waggaa sadiitin; liqaa fi deeggarsa Doolaara biiliyoona 2.9 raggaasiseera.

Akka gabaasa FBCtti dhaabbatichi maallaqicha kan raggaasise liqaa dhala xiqqaa fi yeroo dheeraan kaffalamu.

Maallaqichi fooyyessa diinagdee biyya keessaa tumsuu, rakkoo sharafa alaa furuu, jireenya lammiilee fooyyessuu, idaa alaa madaalchisuu fi diinagdee biyyattii tasgabbeessuuf oola.

Dabalataan qaalahiinsa gatii ittisuu, damee dhuunfaaf liqaa mijeessuu, carraa hojii uumuu fi qabeenya biyyattii sirnaan fayyadamuurratti gumaacha ni qabaata jedhameera.

Maallaqa raggaasifame keessaa Doolaarri miiliyoonni dhibbi 3 fi miiliyoonni 8.4 hataattamaan Itiyoophiyaaf kan gadi dhiifamuudha.

Daayreektara olaanaa fi eeggataan dura taahaa dhaabbatichaa Deeviid Liiptoon maallaqni raggahe diinagdee Itiyoophiyaa jajjabeessuuf gumaacha ni qabaata jedhaniiru
",economics
310,"Buufatni Konkolaataa ammayyaa Magaalaa Ambotti Birrii miliyoona 100 oliin ijaaramaa ture xunuramuun tajaajilaaf qophaahu bulchinsi Magaalichaa beeksise.

Buufatni konkolaataa kun yeroo tokkotti konkolaatoota 700 ol keessummeessa jedhameera.

Gamoo baankiif oolu, waajjiraalee addaa addaa, kaafteriyaa, bakka leenjii konkolaataa fi buufata poolisiis of keessaa qaba.

Kantiibaan Magaalaa Amboo Obbo Tarrafaa Badhaadhaa , buufatni konkolaataa kun namoota 100 ol tahaniif carraa hojii uumuun cinaatti sochii diinagdee magaalitti ni siheessa jedhaniru.Yeroon Toleeraatu gabaase.
",economics
311,"kantiibaa Itti aanaan magaalaa Finfinnee Injiinar Taakkalaa Uuman gorsaa dhimma diinagdee fi daldalaa Chaayinaa Liiw Yuu waliin marihatan.
Marichaan diizaayinii fi ijaarsa manneen jireenyaa ammayyaa naannoo Gootaraatti ijaaraman irratti xiyyeeffataniiru.
Bulchiinsi magaalaa Finfinnee naannoo Gootaraatti manneen jireenyaa ammayyaa ijaaruuf qophii tahuu himan.
Akka gabaasa FBC tti, Ijaarsichi manneen ammayyaa naannoo Lagahaaritti ijaarramutti aanee, naannoo jireenyaa jabaa tahuun ibsameera.
Ijaarsicha kan raawwatu dhaabbata Chaayinaa CCCC fi bulchiinsa magaalaa Finfinneeti.
Ijaarsichi dhiyeenyatti kan ifoomu tahuu Injiinar Taakkalaan ibsaniiru.
Lafa qabiyyee Simiintoo Mogor dabalatee waliigalaan lafa heektaara 27 irratti kan ijaarramudha.",economics
312,"Manni maree Naajeeriyaa baajeta bara 2020 Niiraa biyyittii tiriliyoona 10.59 (doolaara ameerikaa Miliyoona 35 mirkaneesse.
Baajenni kun hanqina baajetaa , guddina dinagdee walii gala biyyattii doolara biliyoona 7.2 muudachuu dandahu yaada keessa kan galche jedhameera.
Kunis liqii dhaabbilee alaafii biyya keessaatiin akka bakka buhu tilmaamamee jira.
Biyyittiin bara 2019htti gurgurtaa boondii idil-addunyaa kan hin gaggeessine tahuu kan hime Al-jeeziiraan sababiin immoo hanqina yeroo tahuu beeksiseera.Bara 2018tti dhiyeessii gurgurtaa boondii yeroo 6ffaa gaggeesiteen doolara biliyoona 2.86 akka argattee turtes himameera.
Baajenni walii gala kun gurgurtaa bobahaa barmeela miliyoona 2.18 gatii barmeela tokko doolara 57 kan karoorfame jedhameera.

Baajenni waggoota lamaanii biyyittii bara 2018ttitti Niiraa tiriliyoona 9.12, bara 2019tti ,Niiraa tiriliyoona 8.83 akka tahe Aljeziiraan gabaaseera.",economics
313,"Zimbaabiweetti lammiileen miliyoona 4.1 tahan deeggarsa midhaan nyaataa argachuuf akka tahe himame.
Deeggarsi kun beela biyyittii muudate sababeeffachuun Sagantaan Nyaata Addunyaa kan dhiyeessu jedhameera.
Akka gabaasni yeroo dhiyoo agarsiisutti walakkaan lammiilee biyyittii hanqina midhaan nyaataaf saaxilameera.

Kanneen keessaa miliyoonni 7.7 beela hamaa keessa jiru jedhameera.
Kanaaf sagantaan nyaata addunyaa midhaan meetiriik toonii kuma 200fi kuma 40 dhiyeessuuf akka tahe himee jira.
Roobni biyyittitti wayitii oomishaa ture xiqqaachuun beela kana akka hammeesse dhaabbatichi himee jira.",economics
314,"Ministiri Ministira Dhimma Alaa obbo Gadduu Andaargaachaw fooramii diingadee idila addunyaatti hoggantuu dhimmoota Afrikaa Miis Eelsii Kaanzaan waliin marihtaniiru.
Aangahoonni lamaan baatii dhufu 2012 Swiizarlaandi Daavoositti kan gaggeeffamu fooramii idila addunyaa 50ffaa bara Faranjootaa 2020 waliin walqabatee odeeffannoo wal jijjiiraniiru.

Akkasumaas baatii Caamsaa 2012 Ityoophiyaatti kan gaggeeffamuFooramii diinagdee idila addunyaa mata duree Afrikaa jedhu ilaachisee odeeffannoo wal jijjiraaniiru.

Akka gabaasa AMNhtti Obbo Gadduun fooramiin diinagdee idila addunyaa guddina galmeessuu fi jireenyi dhala namaa fooyyee akka qabaatuf gahee bahaachaa jiru galateeffachuun, foormaii baatii Caamsaa Ityoophiyaatti kan gaggeeffamu milkiin akka xumuramuuf mootummaan Ityoophiyaa fooramii diinagdee idila addunyaa waliin dhiyeenyaa fi walii galteen akka hojjetan ibsaniiru.

Miis Eelsii gama isaanitiin baatii Amajii 2012 Swiizarlaandi Daavoositti kan gaggeeffamu fooramii idila addunyaa 50ffaa bara Faranjootaa 2020 kun gahee guddaa akka qabaatu ibsaniiru.",economics
315,"Baankin Addunyaa Walii Galtee Liqii Birrii Biiliyoona 2.7 Itiyoophiyaaf Mallatteesse.
Baankin Addunyaa kunuunsa qabeenya umaamaa, Misooma humna namaa fi Guddina teeknooloojiif walii galtee liqii Birrii biiliyoona 2.7 Itiyoophiyaaf mallatteesse.
Walii galtee kana kan   mallatteessan Ministira Maallaqaa obbo Ahmad Shidee fi Itiyoophiyaatti daayreektara baankii Addunyaa Kaarolin Tark.

Obbo Ahmad Shideen liqaan argame kun kunuunsa qabeenya umaamaa naannolee garaa garaatti hojjetamaa jiruuf murteessa tahu himaaniru.
Liqaan kun naannolee Oromiyaa, Amaaraa, Tigraay, Saboota Sablammoota fi uummatoota Kibba, Beenishaangul Gumuz fi Gambeellatti abbaa warraa kuma 600 fi kuma 45 ol fayyadamaa taasisa jedhameera.
Daayreektarri Baankin Addunyaa faalama qilleensaa ittisuuf hojii Itiyoophiyaan kunuunsa qabeenya umaamaarraatti  hojjetaa jirtu  ni deegarra jedhan.",economics
316,"Maallaqa hanga yoonaattis lammiilee Itoophiyaa biyya garaa garaa jiraataan kuma 20 irraa walitti qabame Doolaara miiliyoona 4 misoomaaf oolchuuf qaama dhimmi ilaallatu waliin mari'atamaa jira.Fandii Tirastin Doolaarri miiliyoonni 4 Diyaasporaa irraa walitti qabame misoomaaf ooluufi.

Ministirri Muummee Dr Abiyyi Ahmad Fandii Tiraastin Diyaasporaa akka hundeeffamuuf waamicha dhiyeessaniin Onkololeessa 13 bara  2011 irraa eegalee maallaqni walitti qabamuu eegaluun ni yaadatama.

Yeroo dhiyoottis biyya keessatti boordii fi waajjira hundeessuun hojiileen garaa garaa eegalameera.

Maallaqa hanga yoonaattis lammiilee Itoophiyaa biyya garaa garaa jiraataan kuma 20 irraa walitti qabame Doolaara miiliyoona 4 misoomaaf oolchuuf qaama dhimmi ilaallatu waliin marihatamaa jira.

Misoomni piroojektii kanaas qonna, fayyaa, barnoota, bishaan fi dhimma dubartootaa irratti kan xiyyeeffatuudha.

Daarektarri Olaanaa Fandii Tarsti Diyaasporaa Itoophiyaa obbo Fiqiree Zawdee akka jedhanitti, fandichi ilaalcha siyaasaa kamiirrayyuu bilisa kan tahee fi dhiibbaa irraa bilisa tahee kutaa hawaasaa hundaa wal qixxummaan deeggaruuf hundeeffamuu himuu Tajaajila Odeeffannoo Itoophiyaarraa odeeffanneerra.",economics
317," Dargaggoota kuma 26f carraan hojii uumamuufi

Fandii dargaggootaaf mootummaan qopheesse buhuura godhachuun dargaggootaaf hojiin ni uumama.
Guyyoottan 60hn dhufan keessatti dargaggoota dhabbilee barnoota olaanoorraa eebbifaman kuma 26 tahaniif carraa hojii uumuuf qabeenya jiru adda baasuu isaa Waajjirri Bulchiinsa Godina Shawaa Dhihaa beeksise.

Fandii dargaggootaaf mootummaan qopheesse buhuura godhachuun dargaggootaaf hojiin ni uumama.

Lafa dabalatee qabeenyi dargaggoonni irratti gurmaahanii fayyadamaa tahaniis qophahera jedhan Itti gafatamaan Waajjira Misooma Interpiraayizii fi Indaastirii Godina shawaa Lixaa Obbo Haacaaluu Gammachuu.


Rakkooleen hojiirra oolmaa baajata fandii marsaa tokkoffaarratti uumame deebihe akka hin uumamneef falli kahamuus Obbo Haacaaluun OBNitti himaniiru.

Hojii dargaggootaaf uumuuf akeeka mootummaan qopheessetti hirmaachuuf qophii tahuu dargaggoonni dubbataniiru jechuun Rippoortarri keenya Yeroon Toleeraa gabaaseera.
",economics
318,"Bara 2011 baatiiwwan darbanitti galii Birrii biiliyoona dhibba 1 fi biiliyoona 63 tuqaa 3 sassaabuusaa Ministeerri Galiiwwanii beeksise.

Ministeerichi seera gibiraa kabajuurratti qooda fudhattoota waliin magaalaa Finfinneetti waltajjii marii qopheessera.

Sirna taaksii sassaabuurratti qajeelloon hojjechuun yeroo walfakkaataa darbeen yoo madaalamu, guddina %9.8 agarsiisuusaan ibsameera.

Ministeerichi dhaabbilee nagahee sobaatin hojjechaa turan 124 tarkaanfii olaantummaa seeraa kabachiisuu fudhachuusaa beeksiseera.

Dhaabbileen kanneenis qabeenya mootummaa Birrii biiliyoona 6 irratti miidhaa qaqqabsiisaniiru.

Dhimmi dhaabbilee burjaajjiin shakkaman 68 qoratamaa jiraachuu odeeffannoon Ministeera Galiiwwaniirra arganne ni mulhisa.
",economics
319,"Barana Abbaan Taayitaa Misooma Sulula Laga Awaash aanaalee Oromiyaa afur keessatti miidhaa lolaa waqtii gannaa muudatu furuuf birrii miliyoona 46 hojjachaa jiraachuu beeksiseera.

Qonnaan bultoonni Godina Shawaa Kibba Lixaa Aanaa Iluu gandoota jahaa keessa jiraatan sababa lolaan oomisha isaanii qixaan oomishuun ofiif maatii isaanii jiraachisuu hin dandeenye.

Abboottiin Warraa 3100 ol lafa heektaara kuma 100 fi kudha sadii ol oomishamuuf malu agabuu bulcheera.

Rakkoolee kanneen furuuf bara kana Abbaan Taayitaa Misooma Sulula Laga Awaash laggeen akka Awaash fi Aliitoo jedhaman haxahaa jira.
Qonnaan bultoonnis rakkoon Kanaan dura sababa lolaan isaan muudataa turee hojii  abbaa tayitichaan hojjatamuutti abdachuun lafa qonnaa isaanii qophaassaa jiru.

Qonnaan bultoonni yaada kennaniin waqtii gannaa lolaa muudatuun rakkoo guddaa dabarsaa turre, amma garuu hojiin hojatamaa jiru rakkoo muudachaa ture nuuf fura jennee abdanna jedhan.

Itti gaafatamaan Abbaan Taayitaa Misooma Sulula Laga Awaash Obbo Abajja Mangashaa,  abbaan taayitichaa yeroo ammaa kana naannoolee Affaar fi Oromiyaa keessatti lolaa bishaanii waqtii gannaa Uumamu furuuf hojjachaa jira jedhan.

Akka naannoo Oromiyaatti aanaalee afur Iluu, Ejersaa Lafoo, Booraa fi Liiban Cuqqaalaa keessatti baajata birrii Miliyoona 46 ramaduun hojjachaa jiraachuu himaniiru.
Aanaa Iluutti gandoota baadiyyaa malee magaalonni Asgorii fi Tajiis miidhamtoota lolaa lagaa waqtii gannaa tahan keessaayi.

Obbo Abajjaan akkuma hojii baadiyyaa aanicha keessaa jiru xumuraniinis rakkoo magaalota lamaanittis kan furan tahuu himaniiru.

Hojii Abbaan Taayitaa Misooma Sulula Laga Awaash hojjachaa jiru kanas miseensota Mana Mare Bakka Buhoota Uummatatti, miseensonni Koree Dhaabbii Misooma Qabeenya Uumamaa, Bishaan, Jalhisii fi Inarjiin dawwatameera.
Miseensonni mana mare kunneenis hojiileen hojjatamaa jiran kan jajjabeeffamuu tahu  imaniiru. Rippoortara keenya Irgixaa Gonfaatuu gabaase.",economics
320,"Guddina dinagdee biyaa waliigalaaf gaheen misoomni qonnaa qabuu agarsiisuuf tumsi oggeeyyii midiyaa olaanaa dha jedha Ministeerri Qonnaa.

Damee qonnaa kanaafis xiyyeeffannoo ittii kennanii hojjachuun murteessaa akka tahees himee jira.
Ministeerichi milkaahina kanaafis Mata duree ‘Gahee oggeeyyoota Midiyaa Sosochii misomaa qonnaa keessattih jedhuun oggeeyyoota midiyaa waliin Adaamaatti marihataa jira.

Marii kanarratti Deetaan Ministira Qonnaa Obbo Saanii Radii, lafa biyyattiin qabdu keessaa harki 60ni lafa gammoojjii ykn naannoo horsiisee bulaatti argama jedhan.

Omisha foonii gara biyyoota addunyaa adda addaatti ergamus harki 90ni maddisaa naannoo horsiisee bulaati.

Lafa gammoojjii fi horsiisa beelladaa naannoo gammoojjiitti argamu misoomsuun, seektara qonnaa guddisuu keessatti gahee olaanaa qaba jedhaniru. Alsan Asaffaatu gabaase.",economics
321,"Barsiiftuu daahima ishee waggaa 1 baachuun barsiiftu

Finfinnee, Muddee 24, 2012 (FBC) – Barsiiftuu Ayyaantuu Baldhinaa naannoo Oromiyaa godina Booranaa magaalaa Yaaballoo Mana Baruumsaa Sadarka 1ffaa Daboobettii keessatti barsiisti.

Barsiiftuu Ayyaantuu Baldhinaa haadha daahima durba takkaati.

Barsiiftuu Ayyaantuun barattoota kutaa 5 hanga 8 jiran gosa barnootaa ispoortii barsiifti.

Abbaan warraa barsiiftuu Ayyaantuu mana baruumsaa biroo keessatti waan barsiisuf, daahima ishee manatti kan isheef eegu hin qabdu.

Barsiiftuu Ayyaantuun nama daahima isheef eeguu dhabdus guyyoota hojii ishee hin gubdu.

Yeroo maraa daahima ishee baattee gara mana barnootaa deemuun, barattoota ishee barsiifti.

Daahima ishee qabattee yeroo gara daree barnootaa seentu baratootatti miira gaaritu itti dhagahaama jechuun dubbatti.

Yeroo barsiisonni biroon kitaaba barnootaa qabatanii gara daree bantootaa seenan ani immoo kitaaban ittiin barsiisu cinaatti daahimakoo harma hoosisaan barsiisa jetti barsiiftuu Ayyaantuun.

Ministeerri Barnootaa barsiisonni daangaa koorniyaatin ala carraaqqi isaanitiin diindagdee fi hawaasummaa mohatan buha qabeessummaaf akka tahaan barsiiftuu Ayyaantuun fakkeenya jedheera.",education
322,"Finfinnee, Muddee 24, 2012 (FBC) - Dhaabbilee barnoota olaanootti sababiin tasgabbiin dhabamuu shira hojii humnoota hokkara umaniiti jedhe Ministeerri Saayinsii fi Barnoota Olaanoo FDRI.
Ministirri ministeerichaa Proofeesar Hiiruut W/maaryaam ministeerichi qormaata keessa jiraatus, hojiilee hedduu hojjeteera jedhan.
Tasgabbii dhabuun dhaabbilee barnoota olaanoo barattoota qofaan kan uumame otuu hin taane, bifa qindaahen hokkara uumuuf humnoota hojjetaniin kan uumamedha jedhe Ministeerri Saayinsii fi Barnoota Olaanoo.
Naannoo dhaabbilee barnoota olaannootti rakkinoonni yoo mudataniyyuu, hojiiwwan gaggaarii heedduun hojjetamaniiru jedhameera.
Yaa'iin mana maree dhaabbilee barnoota olaanoo hoggansi yuunvarsiitota 45 bakka argamanitti taa'amaa jira.
Ministeerri Saayinsii fi Barnoota Olaanoo preezdaantota yuunvarsiitii, itti aantota preezdaantii fi qaamolee garagaraa waliin magaalaa Finfinneetti marii taasisaa jira.
Waltajjiin marichaas rawwii bara barnoota 2012; cinwaggaa jalqabaa fi kallattii xiyyeeffannoo fulduraarratti kan xiyyeeffatedha.
Raawwiiwwan riifoormii barnootaa fi leenjii karoora barnootaa fi karoora misooma waggaa kudhanii waajjira ministeerichaa irrattis kan xiyyeeffatedha.",education
323,"Yuunvarsiitin Finfinnee hayyoota 4f sadarkaa proofeesarummaa laate.

Yuunvarsiitichi Koolleejjii Qorannaa Misooma Biyyaa, Koolleejjii Saayinsii Fayyaa fi Koolleejjii Qorannaa Afaaniitti barsiisummaa fi qorattummaan hayyoota hojjetaniifi sadarkaa proofeesarummaa kan laate.

Haaluma kanaan yuunvarsiitichi Dooktar Geetaahuun Amaaraa, Dooktar Balaay Samaanii, Dooktar Daggafaa Tolosaa fi Dooktar Waaqgaarii Dheeressaaf sadarkaa proofeesarummaa laatera.

Hayyoonni kanneen barruulee biyya keessaa fi alaarratti qorannoowwan isaanii maxxansiisaniiru.

Haaylayyasuus Makoonnantu gabaase.",education
324,"Injiiner Taakkalaa Uumaan barattoota Kompiiyuutara badhaasan
Finfinnee, Muddee 23, 2012 (FBC) – Injiiner Taakkalaa Uumaan ayyaana Qillee sababeeffachuun barattoota Kompiiyuuta Taabileettii badhaasaniiru.

Itti aanaa kaantibaan magaalaa Finfinnee Injiinera Taakkaalaan ayyaana qillee sababeeffachuun guyyaa harhaa Mana Barumsa Bultii Dubartootaa Iteegee Xaayituutti argamuun badhaasa kana laataniiru.

Kompiiyuutaroonni kunneen abbootii qabeenyaa magaala Finfinnee irraa kennaan kan argamaniidha.

Manni barumsaa bultii kun yeroo dhiyoo keessa hojii kan eegale yoo tahu, barattoota qabxii olaanaa galmeessan 400 barsiisuu irratti argama.

Kennaan Kompiiyuutara Taabileetti kun barattoota hundaaf laatamu isaa ragaan Waajjira Kaantibaa Magaalichaarraa argame ni mulhisa",education
325,"Yuunvarsiitiin Walloo barattoota, barsiisootaa fi hojjettoota jeequmsa keessatti hirmaatan jedhe 335 irratti tarkaanfii fudhachuu beeksise.

Yuunvarsiitichi adeemsa baruu fi bariisuu irratti fudhatamaa fi fakkeenya gaarii qabaatus yeroo dhiyoo as sabaa fi amantaa buhura godhachuun jeequmsa kaheen jihoottan darban keessa qofa yeroo afuriif barnoonni adda cituu isaa preezdaantiin yuunvarsiitichaa Dooktar Abaataa Geetahuun ibsaniiru.

Jeequmsa kanaanis lubbuun barattoota lamaa yoo darbu barattoota muraasa irra ammoo miidhaan qaamaa gaheera jedhan.

Jihoottan darbaniif qaamolee nageenyaa waliin sakattahiinsa taasifameen qaamolee adeemsi baruu fi barsiisuu akka gufatuu fi lubbuun akka badu taasiisan barattoota 332, barsiisaa 1 fi hojjetoota bulchiinsaa 2 adda baasuun tarkaanfii irratti fudhamuu ibsaniiru.

Kanneen keessaa dhimmi barattoota 12 fi hojjettoota 2 seeraaf dhiyaachuun ilaallamaa jira jedhan Dooktara Abaataan.

Barsiisaan tokko ammoo hojii baruu fi barsiisuu irraa dhorkamuu kan ibsan Preezdaantiichi, barattoota 320hf of eeggannoon isa dhumaa kennamuu ibsaniiru.

Oduu walfakkaatadhaan Yuunvarsiitiin Dirree Daawwas qaamoolee jeequmsa tibba darbe uummame keessatti hirmaatanii fi kakaasan 18 irrat tarkaanfii fudhateera.

Barattoonni 2 guutumman barnoota isaanii irra haqamuu, barattoonni 7 wagga 3hf, barattoonni 8 waggaa 2hf adabamuu fi alaa galuun hirmaachaa kan ture irratti ammoo himaannaa banuu, akkasumas barattootaa 69 rakkoo namuusaa qaban adda baasuun irratti hojjechaa jiraachuu ibseera.

Yuunvarsiitiin Goondaris torbee darbe barattoota, barsiisotaa fi hojjettoota bulchiinsa yuunvarsiitichaa 73 irratti tarkaanfii fudhachuu ibsuun isaa kan yaadatamudha.",education
326,"Yuunvarsiitin Goondar barsiisota, barattootaa fi hojjettoota rakkoo uuman 73 irratti tarkaanfii fudhachuu beeksise.

Barattoonni, barsiistonnii fi hojjettoonni tarkaanfiin irratti fudhatame kanneen baruu barsiisuu gufachiisaniiru jedheeera yuunvarsiitichi ibsa laaten.

Seeneetiin yuunvarsiitichaa walga'ii ariifachiisaa gaggeessen barattoota 11 guutummaan kan ari'e yammuu ta'u, 39 waggaa 2f, 2 ammoo waggaa 1f barnootarraa ittiseera.

Barsiisota 13 irrattis tarkaanfii bulchiinsaa fudhateera.

Barsiisonni 3 guutummaan hojiirraa yoo ittifaman, 3f akeekkachiisni dhumaa barreeffamaa, 7f akeekkachiisni salphaa barreeffamaan kennameefira.

Hojjettoonni bulchiinsaa 7 fi ogeessi fayyaa 1 akka gaggeeffaman murtaa'era.

Rakkoo yuunvarsiitichatti uumamee tureen lubbuun barataa 1 yoo darbu, kaan madaa'anii qabeenyis manca'eera.",education
327," Haala qophii fi hojiirra oolmaa karoora barnootaa irratti waltajjiin mana maree, Finfinneetti gaggeeffame.

Raawwiin karoora barnootaa, wixineen barnootaa fi imaammanni leenjii waltajjichaaf dhiyaatera.

Karoorri barnootaa fi leenjii haaraan hojiirra ooluu isaatin turtiin yeroo digirii jalqabaa yuunvarsiitii xiqqaan waggaa 4 yoo tahu, barattoonni yuunvarsiitii bara jalqabaa koorsii waliinii fudhatu jedhameera.

Bara kanaa eegalee qormaanni biyyaalessaa kutaa 10ffaa kan hafu yoo tahu, seera barnootaa dura ture kan ammaa waliin walitti fiduun hojiirra kan oolu tahuun ibsameera.

Adeemsi kunis sadarkaa sadarkaan erga irratti marihatamee booda wixinee seeraan qophaahee dhiyaata jedhameera.

Karoora barnootaa fi leenjii kana haala sadarkaa idila addunyaa eeggateen maxxansuuf yeroo ammaa hojjetamaa jiraachuu ragaan Ministeera Saayinsii fi Dhaabbilee Barnootaa Olaanoo FDRI irraa argame ni mulhisa.",education
328,"Finfinnee, Muddee 30, 2012 (FBC) - Yuunvarsiitin Jimmaa barattoota 51 irratti tarkaanfii fudhachuu beeksise.

Yuunvarsiitichi sochii baatiiwwan lamaaf taasisaa tureen, miidhaan cimaan akka hin qaqqabne ittisuu beeksiseera.

Barattoota tasgabbiin akka dhabamu, barnoonni akka addaan ciccitu taasisan 51 irratti tarkaanfii fudhachuu ifoomsera.

Kanaanis barattoota 31 akeekkachiifni dhummaa kan laatameef yoo tahu, barattoota 20 ammoo wagga 1 hanga barnotarraa ugguruutti tarkaanfiin adabbii fudhatameera jedheera.

Hojjettoota eegumsaa 28 soorama kan baase yoo ta'u, 29 ammoo hojiirra gaggeessera.

Hojjettoota tajaajjila barattootaa fi bulchiinsaa; itti aanaa preezdaantii fi daayreektaroota 3 akkasumaas dameewwan biroorraa hoggantoota 3 jijjiirera.",education
329,"Moojuulli seenaa Gaanfa Afrikaa fi Ityoophiyaa; barattootni yuunvarsiitii waggaa 1ffaa akka barataniif qophaahe Finfinneettii gamaaggamamaa jira.

Qophicharratti argamuun haasaa baniinsaa kan taasisan ministir deettaan Ministeera Saayinsii fi Barnoota Olaanoo Dooktar Saamuheel Kifleen baroota darbanitti barattoonni seenaa biyya isaanii haala gaariin otuu hin baratin hafuun rakkina hedduu uumera jedhan.

Seenaan wanta darbedha; waahee namaa, hawaasa, saba, ummata, dhimma waqtii tokko wanta bakka tokkotti tahe barsiisuun barbaachisaadha jedhan.

Waahee darberraa barannee kan harhaa qixaan hubannee kan fulduraa misoomsinee yoo itti hin fayyadamne seenaa beekuun keenya buhaa hin qabu jedhaniiru.

Dooktar Saamuheel miidhaa kaleessaa araaraa fi dhiifamaan ceenee deemsa gara badhaadhinaatti taasifnu saffisiisuu qabna jedhan.

Qabiyyeen komii fi shakkii uumuu madaallii kamiinuu qaama moojuulii kanaa hin tahu jedhaniiru.",education
330,"Godina Jimmaa aanaa Qarsaatti dirreen barattootni itti dubbisanii fi qohatan 160 hirmaannaa hawaasaa Birrii miiliyoona 10.2 qophaahanii tajaajila kennuu eegalan.

Dirreewwan qohannaa kunneen naannoo manneen barnootaa argamanirraa fageenya dhihoo irratti kan qophaahan yoo tahu, barattootni dubbisuu fi barreessuu hin dandeenye
sanbata xiqqaa fi guddaa sahaatii lamaaf keessatti qohatu.
Aanaa Qarsaatti daahimman 10,000 dubbisuu fi barreessuu kan hin dandeenye yoo tahu, tola ooltotni 360 daahimman kana barreessuu fi dubbisuu barsiisuuf leenjii
fudhachuu isaaniti itti gaafatamaa waajjira barnoota aanichaa obbo Indashaa Golgaan kan dubbatan.
Itti gaafatamaan Waajjira Barnootaa Jimmaa obbo Kaasaahuun Taaddalaan gama isaanitiin dirreen barattootni itti dubbisan aanaa Qarsaan dabalatatti aanaa Dedoo, Saqqaa Coqorsaa fi Limmuu Kossaatti akka qophaahan himaniiru.

Bulchaan bulchiinsa godina Jimmaa obbo Abdulhakiim Muluun dirreen barattootni itti dubisan qophaahun isaa qulqullina barnootaa mirkaneessuuf iddoo guddaa akka qabuu fi daahimman dubbisuu aadaa godhatanii akka guddataniif gumaacha akka taasisu dubbataniiru.

Muktar Xahaatu gabaase.
",education
331,"Yuunvarsiitin Booranaa bara 2013 hojii ni eegala jedhame.

Ijaarsisaa waggaa lamaan dura kan eegalame yuunvarsiitichi, bara dhuftu xumuramuun barattoota simatee baruu barsiisuu ni eegala jedhameera.

Ijaarsi marsaa jalqabaa %85 irra qaqqabuu preezdaantiin yuunvarsiitichaa Dooktar Bokkuu Xaajjeen ibsaniiru.

Lafa haawaasni gumaache heektaara 500 irratti ijaarramaa kan jiru.

Gamoowwan 22 Birrii miiliyoona dhibba 3 fi miiliyoona 82 ijaarramuun xumurama ajiru.

Rakkoo bishaanii fi galteewwan ijaarsaa hiikuun marsaa lammaffaa dhiyeenyatti jalqabuuf sochohamaa jira jedhan.
",education
332,"Biyya alaatti taasiifamaa kan ture Qorannoon tajaajila Sanyii biyya keessatti eegaluuf qophiin duraa taasiifamaa jiraachuu himame.

Kanaan dura qorannoo sanyii namaa fi biqiltuu taasiisuuf biyya keessatti humni waan hin turreef qorattoonni Ityoophiyaa biyya alaatti erguun qorachiisuuf dirqamaa turan.

Inistiitiyuutiin Teeknooloojii Baayoo Ityoophiyaa qorannoo sanyii biyya keessatti gaggeeessuf meeshaalee dandeessisu ‘hAlliiyaans Giloobaal Guruuph jedhamu irraa deeggarsaan argachuu beeksisee jira.

Biyyaa keessatti Qorannoo sanyii taasisuuf haalli mijachuun qoratoota biyya keessaa baasii fi dhamaatii irraa hambisuun qorannoo damichaan godhamu ni siheessa jedhan Ministir Deettaan Ministira Innooveeshinii fi Teeknooloojii obbo Jamaal Bakar dubbataniiru.

Dhaabbilee fi qaamooleen dhuunfaa qorannoo sanyii taasiisuuf baasii baasaan kan hirhisuu fi dhamaatii sharafa alaa barbaachaf adeemamu kan hambisu tahuu ibsaniiru.

Qorannoo sanyii namaa, bineensotaa fi biqiltootaa gochuuf yeroo alatti ergaman balaa hannaaf saaxilamuu qaban kan hambisu akka tahe Daayreekteerri Inistiitiyuutii Teeknooloojii Baayoo Ityoophiyaa Dooktar Kaasahuun Taasfaayee ibsaniiru.

‘hAlliiyaans Giloobaal Guruuph biiroo isaa 17ffaa Finfinneetti banachuu ragaan Ministira Innooveeshinii fi Teeknooloojii Ityoophiyaa argame ni mulhisa.
",education
333,"Dubartoota manneen barnootaa magaalaa Finfinnee keessatti barataniif haala meeshaalee qulqullina isaanii ittiin eeggatan mijeessuun dandahamu irratti marihatame.

Bulchiinsi magaalichaa meeshaalee barattoonni dubartootaa qulqullina isaanii ittiin eeggatan gatii madaalawaa fi deeggarsaan dhiyeessuuf hojjetamaa jiraachuu itti aanaan kantiibaa magaalichaa Injiinar Taakkalaa Uumaan beeksisaniiru.

Dubartoonni sababa rakkoo quqlqullinaan harcaatii barattootaa fi barnoota adda kutuuf akka hin dirqamnee fi hirmaannaa dubartootaa guddisuuf hojii hojjetamudha jedhameera.

Meeshaalee dhiyeessuu cinaatti dubartootaa fi kutaa hawaasaa garaa garaaf marsaa laguu irratti hojiin hubannoo uumuu kan hojjetamu tahuu ragaan Waajjira Kaantibaa Bulchiinsa Magaalaa Finfinneerraa argame ni mulhisa.
",education
334," Yuunvarsiitiin Haramaayaa ogeeyyii yaalaa 239, Yuunvarsiitin Maqalee ammoo 397 ebbisiisera.

Yuunvarsiitin Maqalee barattoota ogummaa yaalaa gosa addaddaa 397 ebbisiisera.

Ebbifamtoonni kanneen yaala ilkaanii, baayoo meedikaala, yaala hawaasaa, miidwaayfrii, narsiingii, faarmaasii, digrii 3ffaa yaala hawaasatiin leenji'aa kan turanidha.

Haaluma walfakkaatun Yuunvarsiitii Haramaayaatti Koolleejjiin Saayinsii Fayyaa Harar ogeeyyii fayyaa; dooktaroota yaalaa 239 har'a ebbisiisera.

Ebbicharratti preezdaantiin naannoo Hararii obbo Oordiin Badrii, walitti qabaan boordii yuunvarsiitichaa Dooktar Injiinar Haabtaamuu Ittafaa, hoggansi federaalaa fi naannoo, akkasumas maatin ebbifamtootaa argamaniiru.

Ebbifamtoota koolleejjichaa keessaa 56 dubartoota.",education
335,"Yuunvarsiitiin Harammaayaa barattoota badii raawwatanii argaman 77 irratti tarkaanfii fudhachuu beeksise.

Yuunvarsiitiin Harammayaa barattoota yuunvarsiiticha keessatti nageenyi akka hin jiraannee fi adeemsii baruu fi barsiisuu akka gufatu sochii taasiisaa turan irratti tarkaanfii fudhachuu isaa ibsameera.

Barattoonni hojii badii irratti bobbahanii argaman kunneen gochaa kana irra akka of deebisaniif yeroo garaagaraatti gorsi kennamuufis irraa of qusachuu hin dandeenya jedha ibsi yuunvarsiitichi harha baase.

Yuunvarsiiticha keessatti nageenyi fi tasgabbiin jiraatee adeemsi baruu fi barsiisuu karaa nagaan akka itti fufuuf jecha barattoota 77 irratti tarkaanfiin fudhatamuu isaa ibsa isaan ifoomsee jira.

Haaluma kanaan barattoonni 2 barnootaa isaanii irraa guutumatti akka haqamanii fi barattoonni 75 ammoo tokkoon tokkoon isaanii waggaa 2f akka adabaman murtaahuu isaa ibsameera.

Akkasumas barsiisoonni lama adabbii mindaa fi barreeffama of eeggannoon adabamuu isaanii himameera.

Dabalataan barsiisoota fi hojjettoota bulchiinsa yuunvarsiitichaa ajandaa dhokataa qabachuun sochohaa jiran qorachuun yeroo itti aanu keessatti tarkaanfiin kan irratti fudhatamu tahuu ragaan fuula yuunvarsiitichaa irraa argame ni mulhisa.",education
336,"Hiriyyoonni isaa 'Xiiqqoo' jedhuun, fuullisaas ta'e umuriinsaa xiqqoo waan ta'eefi. Kaan ammoo maqaa masoo 'Doctor young' jedhuun waamuun. Haarmeensaa mana keessatti Beebii jechuun waamti.

Barnoota wallaansa fayyaa isaa kan xumure umurii waggaa 23tti. Umuriin kunis warra kaan waliin yoo wal biratti ilaalame waggaa sadiin durseera.

Oggeessi kunis Dr Abeenezar Birhaanuu jedhama.

Haatiisaa barsiiftuu yoo taatu, abbansaa ammoo oggeessa wallaansa fayyaati. Maatii isaa lamaanuu hojii waan oolaniif guddisa isaa keessatti nama manatti isa kunuunsu dhabuun, dafee barnoota akka galu taasiseera.

Haati Abeenezar hojii dhaabuu ykn mucaa isaanii ollaa bira olfachuu hin barbaanne. Kanaafuu ofii waliin olchuuf qabattee mana barnootaa deemuuf murtessite.

Abeenezar kana booda haadha isaa waliin mana barnootaa deemuun qubee lakkaa'uu eegale.

Abeenezar maatii isaatiif mucaa sadaffaadha. Angafoonni isaa lamaan garuu umurii waggaa 5 fi 6 tti barnoota eegalan. Quxusoonnis akkasuma.

Keessattuu haatii isaanii barsiiftu waan taateef, barsiiftoota isaa waliin dubbachaa gargaarsaafi hordoffii barbaachisu hunda taasisaaf akka turte hima.

Gama barnootaatiin kitaaba barbaachisan bituufiin akkasumas barattoonni cimoon akka qo'achiisan taasiisuun deeggaraa turte.

Waa'ee maatii wayita dubbatus, '' Wanti hundi isiniif kennameera. Waan barbaaddan ta'u dandeessuu'' jechuun nu jajjabeessaa turan jedha. Kunis jireenya ijoollee hundaa keessatti ija godhateera kan jedhu Dr Abeenezar, inni durumaa qabee fedhiinsaa dokrota wallaansaa ta'uudha.

Abeenezar bakka itti dhalatee itti guddate magaalaa Kamiiseetti haalli bu'uraalee fayyaa kan guutame hinturre. Hir'inni oggeessoota fayyaas akkasuma naannoo sana akka ture hima. Kanaafuu hakiimooti naannoo isaatti argu ijoolluummaadhaa qabee qalbii isaa akka hawwatan hima.

Kanaafuu innis doktara wallaansa fayyaa ta'uuf hojjachuu eegale.

Abeenezariin alattis haatii isaas doktarummaa akka jaalatan dubbata. Tarii kunis sababii abbaan Abeenezar doktara ta'aniif ta'u mala. Abeenezaris mataansaa doktara ta'usaatti baayyee kan gammadu ta'u dubbata.

Gosa barnootaa heerreegaa fi fiziiksii caalaa kan jaalatu Abeenezar, osoo doktara ta'u baatee oggummaa mekaanikaal Injinariinii akka filatu dubbata.

Namootaan walitti dhufeenya uumachuufi jireenya namootaa fooyyeessu waa gumaatu jaalata. Gama oggummaatiinis kan hojiin qabatamaa (practice) qabu caalaa akka jaalatu hima. 
Taphni yeroo ijoollummaa hinquufamu. Daa'ima ta'amee hafe erga guddatameeyyuu yeroo tokko tokkoo kan yaadatamu jira.

Abeenezar barnootasaa sadarkaa tokkooffaa kan eegale umurii waggaa afuriitti ture. Yeroo sanatti baayyee cimee asiifi achi fiiguun hirriyyoota waliin wal ari'uufilleen qaamni sirriitti hin cimne ture.

Haa ta'u malee Abeenezar barnootarraa tapha akka caalsifataa ture hima. Keessattu kubbaa miilaa baayyee akka jaalatu hima. Garee kubbaa miilaa safara isaanii keessatti goolii eega. Innis 'Garee sanaaf nama murteessaan ture' jedha. 
Hiriyyoonni isaa garee kubbaa miilaa isaanii keessa turan barnootaan kan fiixaan bahaniidha. Barnoota adda kutuun kan bakka hintaaneetti dabarsu hinjiru.

Haalli akkasii kunis barnootaan akka cimee itti fufuuf akka isa gargaare hima.

Kana malees, maatiin hordooffii cimaa akka irratti taasisaa ture dubbata Abeenezar. ''Yeroo kee bakka hintaaneetti hindabarsiin,'' kan jedhuus gorsa yeroo hundaa akka ta'e hima. Barnoota isaatti cimuunis kutaa 10'tti qabxii 4 galmeessiseera.

Itti aansees qabxiin inni kutaa 12 galmeesse akkasuma olaanaa ture. Wayita Yunivarsitii Jimmaatti ramadamee dhaqu mucaa waggaa 16 ture.

Umurii sanatti maatii irraa adda bahee yoo fagoo deemu yeroo jalqabaa waan tureef, soodaan itti dhagahamu hima. Haa ta'u malee obboolees isaa angafaa duraan yunivarsitiidhuma sanatti ramadamee waan tureef soodaa isaa hanga tokko hirriseefiira. Sochii isaa hundaan biraa hindhabamu ture. Akka daa'imaatti kunuunsaa akka ture hima. 
Keessattuu baratoonni, barsiiftoonni fi hojjattoonni waardiyyaa akka barataatti waan hinilaalleef, wayita bahee galuutti isaaniitti ofi beeksiisuun baayyee rakkisaa akka ture ni yaadata.

Kana malees osoo hintaane, dhiibbaa hirriyyootaa kaampaasii keessa ture hunda dandamachuun kaayyoo isaa fiixaan baafachu dubbata. 
Barmaatilee ta'e hawaasa keessatti namoonni haala uffannaa, ejjannoo qaamaa, umurii, bifaafi qabeenyaa qaban irratti hundaa'uun ilaalchi eenyummaasaanii tilmaamu jiraa.

Yeroo adda addaatti ammoo keessattuu angaa'oonni dargaggoo rakkoolee kaasan keessaa tokko sochii hojiif taasisan keessatti hawaasichaan amantaa dhabuudha.

Abeenezaris namoota rakkinni akkasii mudatu keessaa isa tokko. Haala kanaan mudannoowwan hedduu kan himu yoo qabaatu, waantokko garuu hinirraanfadhu jedha.

Haalli isaa akkas ture. Dhukkubsattu tokko beelama wallaasnaa isheef gara mana yaalaa dheemti. Yeroo sanattis Abeenezar hirriyyaa isaa waliin ta'uun hojiirra ture. Irriyyaan isaas erga dubartii wallaansaaf gara mana yaalaa dhufteef sanaaf qorannoo taasiseefiin boodas qoricha akka barreessuuf isatti himama.

Dhukkubsattuun sun garuu isarratti amantaa hinqabdu turte. ''Daa'ima bee! Dogongoru danda'a miti?'' jechuun sodaashe ibsite. yeroo sanattis dubartiitti amansiisuuf yaalii akka taasisaa ture akka hinirranfannee hima.

Abeenezar akka jedhuuttis, namni tokko madaalamu kan qabaatu hojiisaa raawwatuun, oggummaafi beekumsa qabuun qofa ta'u mala.

Keessattu oggummaa wallaansaa inni irratti hirmaateen, wal amantaa fi walitti dhufeenyi dhukkubsataa waliin qabuirratti kan bu'urreeffatuudha.

Amantaan yoo hinjiraannee bu'aa isaarratti dhiibbaa waan taasisuuf, namoonni qaamaan, ojjaa fi umuriin osoo hintaane oggummaa kennameefi hojii raawwatuun madaalamu akka qabaatu dubbata.

''Gara fuula duraattis danqaawwan walfakkaatan na mudachu malu'' kan jedhu Abeenezar, rakkoolee kanneenis haaluma dhufaatii isaaniitti deebiisuuf qophaa'aa ta'u dubbata. 
Baatii tokkoo booda digrii doktorummaa fudhachuuf kan jiruAbeenezar, gara fuula duraa oggummaa baqaqsanii wallaanuutiin barnoota isaa itti fufuuf fedhii akka qabu dubbata.

Wallaansi baqaqsanii wallaanu ogummaa addaa waan barbaaduuf, inni ammoo gama sanaarratti fedhii olaanaa waan qabuuf damee kanarratti hojjachuu akka barbaadu hima.

Tibba Yunivarsitii Jimmaa hojjataa tureettis, damee sanarratti hir'inni oggeessaa jiraachu waan hubateef kan gahee isaa gummaachuuf kan danda'ameef hunda raawwachuuf qophaa'aa ta'u dubbata.",education
337,"Yuunvarsiitin Dirree Dawaa barattoota rakkoo naamusaa qaban jedherratti tarkaanfii fudhachuu beeksise.

Seeneetiin yuunvarsiitichaa walga'ii ariifachiisaa Muddee 27,2012 gaggeessen, tarkaanfin naamusaa akka fudhatamu murteessun isaa ni yaadatama.

Haaluma kanaan dhimmi barattoota 69 qulqullaa'ee tarkaanfin kan fudhatamu ta'uu ibseet ture.

Seeneetichi Amajjii 6,2012 walga'ii ariifachiisaa taa'en barattoota 51 irratti murtee dabarseera.

Barattoota 42f akeekkachiisa dhumaa, 7f adabbii waggaa 1, 2f adabbii waggaa 2 murteessera.

Yuunvarsiitichi waliigalaan amma ammaatti barattoota 68 akkaataa rakkoo naamusa isaanitiin adabuu eerera.",education
338,"Barattootni Mana Barumsaa Bultii Addaa Adaamaa 25 carraa barnoota bilisaa argatan.

Barattoonni kanneen gara dhaabbilee barnoota olaanoo Duubaay carraa barnoota bilisaa itti argatanitti imalaniiru.

Daayreektarri olaanaa Waldaa Misooma Oromiyaa obbo Dajanee Itichaa fi daayreektarri Mana Barumsaa Bultii Addaa Waldaa Misooma Oromiyaa Damee Adaamaa Dooktar Hirphasaa Caalaan barattoota carraa argataniif gaggeessaa taasisaniiru.

Manni barnootichaa bara 2006 kan hundeeffame yoo tahu, barattoota kutaa saddeetitti qabxii gaarii galmeessisanii fi ulaagaalee addaddaan madaalee guutan guutummaa Oromiyaarraa fudhachuun kutaa 9-12 barsiisa.

Bara 2011 barattoonni qormaata kutaa 12 fudhatan martii carraa yuunvarsiitiwwan adda addaa seenuu argachuun isaanii ni yaadatama

Baratoonni qormaata kutaa 10ffaa fudhatan waliigalaan 189 keessaa 77 barnoota qoraman kurnaniin ""A"" kan argatan yoo tahu, barattonni 90 immoo qabxii 4 galmeessisaniiru.

Barattoonni 13 qabxii 3.85, barattoonni 6 qabxii 3.71, barattonni 2 qabxii 3.57, barataan tokko qofti qabxii 3.41 galmeessisuun isaa ni yaadatama.",education
339," Barattoota kuma 35 ol yuunvarsiitiiwwanii gadi dhiisanii bahan deebisuuf hojjechaa jiraachuu Ministeerri Saayinsii fi Dhaabbilee Barnoota Olaanoo beeksise.

Yuunvarsiitiiwwan keessatti nageenyi dhabamuun walqabatee barattoonni kumni 35 ol gadi dhiisanii bahuu isaanii ministeerichi ifoomsera.

Ministeerichi guyyaa harhaa dhimmoota nageenya yuunvarsiitiiwwanii ilaalchisee qaamolee garagaraa waliin marii fi gamaaggama gaggeessaa jira.

Bakka buhoonni ummataa, miseensoonni yuunvarsiitii fi Ministeera Saayinsii fi Dhaabbilee Barnoota Olaanoorraa walitti babbahan yuunvarsiitiiwwan rakkoo nageenyaa qaban 22 daawwachuun gabaasa dhiyeessaniiru.

Qorannoon koreen yuunvarsiitiiwwan naannoo Oromiyaa, Amaaraa fi bulchiinsa magaalaa Dirree Dawaatti gaggeessaa ture % 85 buhaa qabeessa tahuu ministirri Ministeera Saayinsii fi Dhaabbilee Barnootaa Olaanoo Proofeesar Hiiruut Waldamaariyaam ibsaniiru.

Rakkoo nageenyaa uumamaniin walqabatee dhaabbilee barnoota olaanoo garagaraa keessatti tarkaanfiin fudhatamuu isaas ibsaniiru.

Dhaabbilee barnootaa kanneen tasgabbeessuuf yuunvarsiitiiwwan 22 keessa kan turan barattoota 640 ol, barsiisoota 40 fi hojjettoota bulchiinsaa 240 ol irratti tarkaanfiin garagaraa fudhatamuu isaa ragaan ministeerichaarraa argame ni mul'isa.",education
340,"

Finfinnee, Amajjii 7, 2012 (FBC) – Barattoota kuma 35 ol Yuunvarsiitiwwaan gadi dhiisaanii bahan deebisuuf hojjechaa jiraachuu Ministeerri Saayinsii fi Dhaabbilee Barnoota Olaanoo beeksise.

Yuunvarsiitiiwwan keessatti nageenyi dhabamuun walqabatee baratoonni kumni 35 ol gadi dhiisanii bahuu isaanii ministeerichi ifoomseeera.

Ministeerichi guyyaa harhaa dhimmoota nageenya Yuunvarsiitiwwanii ilaalchisee qaamolee garagaraa waliin marii fi gamaaggama gaggeessa jira.

Qaamoleen bakka buhoota ummataa, miseensoota Yuunvarsiitii fi ministeera Saayinsii fi Dhaabbilee Barnoota Olaanoorra walitti babbahan waliin Yuunvarsiitiiwwaan rakkoo nageenyaa qaban 22 keessatti daawwaannaa taasisee ilaalchisee gabaasa dhiyeesseera.

Qorannoon koreen Yuunvarsiitiwwaan naannoo Oromiyaa, Amaaraa fi bulchiinsa magaalaa Dirree Daawwaatti gaggeessaa ture % 85 buhaa qabeessa tahuu Ministirri Ministeera Saayinsii fi dhaabbilee barnootaa olaanoo Proofeesar Hiruut Waldamaariyaam ibsaniiru.

Rakkoo nageenyaa uummamaniin walqabatee dhaabbilee barnootaa olaanoo garagaraa keessatti tarkaanfiin fudhatamuu isaas ibsaniiru.

Dhaabbilee barnootaa kanneen tasgabbeessuuf Yuunvarsiitiiwwan 22 keessa kan turan barattoota 640 ol, barsiisoota 40 fi hojjettoota bulchiinsaa 240 ol irratti tarkaanfiin garagaraa fudhatamuu isaa ragaan ministeeicharraa argame ni mulhisa.
",education
341,"

Finfinnee, Amajjii 7, 2012 (FBC) – Barattootni Mana Barumsaa Bultii Addaa Adaamaa 25 carraa barnoota bilisaa argatan.

Barattoonni kanneen gara dhaabbilee barnoota olaanoo Duubaay carraa barnoota bilisaa itti argatanitti imalaniiru.

Daayreektarri olaanaa Waldaa Misooma Oromiyaa obbo Dajanee Itichaa fi daayreektarri Mana Barumsaa Bultii Addaa Waldaa Misooma Oromiyaa Damee Adaamaa Dooktar Hirphasaa Caalaan barattoota carraa argataniif gaggeessaa taasisaniiru.

Manni barnootichaa bara 2006 kan hundeeffame yoo tahu, barattoota kutaa saddeetitti qabxii gaarii galmeessisanii fi ulaagaalee addaddaan madaalee guutan guutummaa Oromiyaarraa fudhachuun kutaa 9-12 barsiisa.

Bara 2011 barattoonni qormaata kutaa 12 fudhatan martii carraa yuunvarsiitiwwan adda addaa seenuu argachuun isaanii ni yaadatama

Baratoonni qormaata kutaa 10ffaa fudhatan waliigalaan 189 keessaa 77 barnoota qoraman kurnaniin ""A"" kan argatan yoo tahu, barattonni 90 immoo qabxii 4 galmeessisaniiru.

Barattoonni 13 qabxii 3.85, barattoonni 6 qabxii 3.71, barattonni 2 qabxii 3.57, barataan tokko qofti qabxii 3.41 galmeessisuun isaa ni yaadatama.
",education
342,"
Finfinnee, Amajjii 7, 2012 (FBC) – Yuunvarsiitin Dirree Dawaa barattoota rakkoo naamusaa qaban jedherratti tarkaanfii fudhachuu beeksise.
 
Seeneetiin yuunvarsiitichaa walgahii ariifachiisaa Muddee 27,2012 gaggeessen, tarkaanfin naamusaa akka fudhatamu murteessun isaa ni yaadatama.
 
Haaluma kanaan dhimmi barattoota 69 qulqullaahee tarkaanfin kan fudhatamu tahuu ibseet ture.
 
Seeneetichi Amajjii 6,2012 walgahii ariifachiisaa taahen barattoota 51 irratti murtee dabarseera.
 
Barattoota 42f akeekkachiisa dhumaa, 7f adabbii waggaa 1, 2f adabbii waggaa 2 murteessera.
 
Yuunvarsiitichi waliigalaan amma ammaatti barattoota 68 akkaataa rakkoo naamusa isaanitiin adabuu eerera.
",education
343,"

Finfinnee, Amajjii 8, 2012 (FBC) – Yuunvarsiitin Waldiyaa itti aantota preezdaantii 3 hojiirraa ittise.

Daayreektarri koominikeeshinii yuunvarsiitichaa obbo Tafarraa Asnaaqaan akka beeksisanitti, itti aantonni preezdaantii kanneen kan ittifaman murtee seeneetiitini.

Sababiin ittifamuu isaanii ibsamuu baatus Sadaasaa eegalee yuunvarsiitichi baruu barsiisuurratti rakkoon tasgabbii isa mudachuun ni yaadatama.

Sababii rakkoo tasgabbiitin lubbuu barattootaa fi qabeenya yuunvarsiitichaarra miidhaan qaqqabuun ni yaadatama.
",education
344,"
Finfinnee, Amajjii 8, 2012 (FBC) – Yuunvarsiitiin Walqixxee, Inistiitiyuutii Teeknooloojii Maasaachuseetis waliin hojjechuuf waligaltee mallatteesse.
 
Yuunvarsiitiin Walqixxee Inistiitiyuutii Teeknooloojii Maasaachuseetis Ameerikaa waliin hojjechuuf waligaltee mallatteesse.
 
Waliigalitichi sagantaa barnoota koolleejjii koompiyuutiingii fi infoormaatiiksiin kennamu irratti teeknooloojii ammayyaahaadhaan deeggarsa yaaliif kan gargaaru tahuu Yuunvarsiitii Waalqixxeetti itti aanaan preezdaantii dhimmoota akkaadaamii Dooktar Haabtee Duulaa ibsaniiru.
 
Waliigaltichi barnoota kallattii intarneetiin amma Birrii kuma dhibba 1 fi kuma dhibba 60 baasun laatamu, cin waggaa lammaffaan baranaatin booda tolaan laachuu dandeessisa.
 
Gareen deeggarsa barumsaa inistiitiyuutichaa meeshaalee yaalii fiduun sochii eegaleera.
 
Dooktar Habteen lammiileen Ityoophiyaa Ameerikaa jiraatan dhaabbiileen laamaan waliin akka hojjetaniif deeggarsa taasisaaniif galateeffataniiru.
",education
345,"Finfinnee, Amajjii 9, 2012 (FBC) – Koolleejjiin Meedikaalaa Barkumee Hospitaala Qidduus Phaawuloos Hoospitaala yaala haadholii fi daahimmanii Birrii miiliyoon dhibba 4 fi miiliyoona 50 ijaarsisaa ture eebbisiise.

Guyyaa harhaa Ministir Deettaan Ministeera Fayyaa FDRI Dooktar Liyaa Taaddase fi daayreekterri Sagantaa Faawundeeshinii Idila Addunyaa Suuzaan Toomsan Buufeet Dooktar Sanaayit Fisahaa waliin tahuun hospitaalichi eebbisuun hojii eegalsiisaniiru.

Hospitaalichi kutaa yaala ciisichaa 453 kan qabu yoo tahu, yaala deddeebihanii yaaluu, yaala baqaqsanii yaaluu daahimmanii, tajaajila dahumsaa fi dhukkubsatoota addaa haadholii fi daahimmaniif tajaajila ni laata jedhameera.

Tajaajila qulqullina qabuu fi sihataa tahe laachuu kan dandahu Teeknooloojiiwwan ammayyaa kan guuttate akka tahes ibsameera.

Dabalataan dhagaan buhuraa ijaarsa giddugala fayyaa walhormaataas kaahamuu himameera.",education
346,"infinnee, Amajjii 9, 2012 (FBC) – Sirna barnootaa hojiirra jiru jijjiiruuf hojjetamaa jiraachuu Ministeerri Barnootaa beeksise.

Waggoottan sadan itti aananitti sirna barnootaa hojiirra jiru jijjiiruuf hojjetamaa jiraachuu ministeerichi beeksiseera.

Bara barnootaa 2012 amma 2014tti sirna barnootaa hojiirra jiru jijjiiruuf karoorri barnootaa waggaa 10 qophaahuu ministeerichatti daayreektarri daayreektoreetii qophii fi hojiirra oolmaan sirna barnootaa obbo Isheetuu Asfaaw ibsaniiru.

Sirna barnootichaarrattis ogeeyyii damichaa waliin waltajjiin marii gaggeeffameera.

Waltajjicharratti ogeeyyiin biiroo barnootaa guutuu biyyattiirraa walitti babbahan, itti gaafatamtoonni qophii fi hojiirra oolmaa sirna barnootaa, barsiisonni sadarkaa 1ffaa fi 2ffaa, bakka buutonni koolleejjii fi yuunvarsiitota leenjii barsiistotaa, qooda fudhattoonnii fi hoggansi ministeerichaa argamanitti gaggeeffameera.
",education
347,"Jaappaan sadarkaa Mana Barumsaa Sadarkaa 1ffaa Shaambuu ammayyeessuuf deeggarsa laatte.
 
Mootummaan Jaappaan deeggarsa Doolaara Ameerikaa 85,755 kan laate sadarkaa Mana Barumsaa Sadarkaa 1ffaa Shaambuu ol guddisuufi.
 
Deeggarsichaan manneen 2; tokkoon tokkoon isaanii dareewwan 4 afur qabantu ittiin ijaarrama.
 
Ityoophiyaatti Ambaasaadarri Jaappaan Maatisunaagaa Diyaasuuk biyyi isaanii tumsa misoomaa Ityoophiyaaf taasistu kan itti fuftu tahuu ibsaniiru.
 
Ambaasaaddarichi Jaappaan bara Faranjootaa 1989 eegalee proojaktoota 400 Ityoophiyaatti hojiirra oolchuu ibsaniiru.
",education
348,"Yuunvarsiitiin Baahir Daar barattoota hojii baruu fi barsiisu booressan 21 irratti tarkaanfi fudhateera.

Yuunvarsiitichi kutaalee barnoota tokko tokkotti barnoonni akka adda cite ture kaasuun, yeroo ammaa guutummatti barattoonni gara barnootatti deebihuu ibseera.

Itti aanaan Preezdaanti Informaashin IStiraateejik Kominikeeshini Dooktar Zawduu Immiruu akka ibsanitti barattoota 4 guutummatti barnootarra ittifaman dabalatee barattoota 21 barnoonni akka gufatu taasisaanirratti wagga tokkoo eegalee tarkaanfiin irratti fudhatameera jedhan.

Qaamolee dhimma kana waliin hariiroo qaban fulduratti adda baasuun tarkaanfiin irratti akka fudhatamus ibsaniiru.
",education
349,"

Finfinnee, Gurraandhala 21, 2012 (FBC) – Yuunvarsiitiin Finfinnee imaammata farra pilaajaarizmi (Anti-plagiarism) Gurraandhala 22, 2012 eegalee hojiirra akka oolchu beeksise.

Yuunvarsiitichi waraqaa qorannoo eebbaa deeggarsa sooftiwariin qoratamee pilaajaarizmirra bilisa tahuu otuu hin mirkaneessiin digirii akka hin kenninne beeksise.

Yuunvarsiitiin Finfinnee pilaajaarizimiin namni hojii qorannoo tokko dhiyeessu hojii namoonni biroo hojjetan hojii ofii isaanii godhanii fudhachuun seera qorannoo fi akkadaamii cabsuun kan raawwatamu gocha seeraan alaa tahuu beeksiseera.

Rakkoon kun baruu fi barsiisuu fi hojii qorannoorratti dhiibbaa qabachuu isaa hubachuun Yuunvarsiitichi imaammata farra pilaajaarizimii baasuun barbaachisaa tahee argateera.
",education
350,"Finfinnee, Gurraandhala 20, 2012 (FBC) – Qorattoonni hawaa dhoohinsi olaanaan hawaa keessatti mudachuu beeksisan.

Qorattoonni dhoohinsicha adda baasan akka beeksisanitti, taatichi urjiiwwan irratti miidhaa cimaa qaqqabsisera.

Gaalaaksiirrattis uraa uumuu isaati kan beeksisan.

Dhoohinsi mudate qaama dukkanaahaa lafarraa waggaa ifaa (""Light-year"") miiliyoona dhibba 3 fi miiliyoona 90 fagaaturraa kahuu akka hin oole ibsameera.

Dhoohinsicha teeleskooppiin kan hordofan yoo tahu, humni madduu uurjiiwwan gara isaatti dachaasuu dandaheera jedhan.

Haala dhoohinsichaa adda baasuufis teeleskooppii Awustiraaliyaa fi Hind fayyadamaniiru.

Qorattoonni kanneen odeeffannoo waliigalaa dhoohinsichaarratti wanti ifoomsan hin jiru.",education
351,"
Finfinnee, Gurraandhala 14, 2012 (FBC) -Yuunvarsiitin Jimmaa barattoota damee barnoota addaddaatin leenjisaa ture 3,135 ebbisiise.
 
Ebbifamtoonni barnoota isaanii idilee, galgala, gannaa fi fagoodhan hordofaa turaniiru.
 
Ebbifamtoota keessaa 2440 digrii jalqabaa, 699 digrii 2ffaa, 8 digrii sadaffaa, 237 ogeeyyii yaala fayyaati(dooktaroota).
 
13 Soomalaee Laandii fi Ruwaandadhaa carraa barnootatiin barnoota isaanii hordofaa kan turanidha.
 
Ebbifamtoota keessaa 834 dubartoota.
 
Yuunvarsiitichi barattoota kuma 47 ol sagantaa barnoota addaddaatin simatee barsiisaa jira.
",education
352,"

Finfinnee, Gurraandhala 10, 2012 (FBC) – Biiroon Barnootaa Oromiyaa Waldaa Barsiisota Itoophiyaa fi Naannoo Oromiyaatiif beekkamtii kenne.

Sirna beekkamtii kennuu kanarratti waldaaleen barsiisotaa kunneen rakkoolee garagaraa isaan quunnamaa ture obsaa fi abdiidhaan keessa darbuun buhaa amma argamaa jiru kanarra gahee jira.

Obsaa fi kutannoo isaan agarsiisanis sirna beekkamtii kennuu kanarratti dinqisiifatamaniiru.

Preezdaantiin waldaa barsiisotaa Itoophiyaa Dooktar Yohaannis Bantii akka dubbatanitti waldaan keenya muuxannoo horatetti fayyadamuun gaaffii barnootaa, barsiisotaa fi rakkoo hawaasa keessa jiru deebisuuf kana caalaatti kan hojjetan tahuu ibsaniiru.

Preezdaantiin waldaa barsiisota naannoo Oromiyaas walitti siqeenyaan dhimmamtoota waliin yoo hojjetame gaaffiin kamuu deebii argachuu akka dandahu ibsanii jiru.

walumaa galattii beekkamtiin waldaalee barsiisotaaf kenname kun gara fuula duraattis hojiin barnootaa kallattii hundaan akka milkaahuuf wal-hubannaa fi mariidhaan hojjechuufi buhaan gama barnootaan argamu argamu irratti shoora guddaa qabaata jedhame.
",education
353,"
Finfinnee, Gurraandhala 7, 2012 (FBC) – Biiroon Barnootaa Oromiyaa raawwii hojii baatii 6 fi kallattii gara fuula duraaraa gamaaggamaa jira.
 
Biirichi akka beeksisetti gamaaggama raawwii hojii kanarratti hoggansi barnootaa godinaalee, aanaalee, koolleejjotaa fi buufataalee raadiyoo argamaniiru.
 
Hogganaan Biiroo Barnootaa Oromiyaa Dooktar Tolaa Bariisoon haasawa taasisan keessatti qabxiin xiyyeeffannoo gamaaggama hojii kanaa;
 
1. Manneen Barnootaa Sadarkaa 2ffaa ijaarsi isaanii rakkoo godhatee jiru bifa furmaata argachuu qabaniin itti deemuu;
 
2. Riifoormii hoggansa barnootaa fi caasaa barnootaa bifa haaraan gurmeessuu buhaa gama barnootaan argamuu malu olguddisuu,
 
3. Manneen barnootaa daangaarra jiran sababa walitti buhiinsaan diigamanis tahe rakkoon mudatee jiru fi furmaanni isaa maal tahuu akka qabaatu, akkasumas kanneen istaandaardii hin guutin jiran sadarkaan isaanii akka fooyyahuuf irratti hojjechuu irratti,
 
4. Mindaa barsiisotaa fooyyahe hojiirra oolchuurratti marii taasisuu,
 
5. Imaammata barnootaa haaraa qophaahaa jiru fi karoora barnootaa qophaahaa jiru waliin wal-qabatee hojiilee hojjetamuu qaban; keessattuu qophii kitaaba barreessuu fi qulqullinni barnootaa bifa itti rakkoo keessaa bahuun wal-qabatee marii gaggeessuu,
 
6. Karoora waggaa 10 akka mootummaatti qophaahee jiru Biiroon Barnootaa, Ministeera Barnootaa waliin tahuun qopheessuu fi raawwiin isaa maal akka tahuu qabu xiinxaluu,
 
Qabxiileen xiyyeeffannoo gamaaggama hojii jihoottan jahan darbanii, ammas hojjetamaa jiranii fi gara fuula duraatti hojjetamuu qabaniin wal-qabatee haasawa baniinsaa taasifame keessatti kanneen ibsamanidha.
 
Akka waliigalaatti raawwiin hojii barnootaa gabaasa biiroon dhiyeesse irraa akka hubatametti kan hanga ammaatti jiru ciminaa fi hanqina qabu adda baasuun dhiyaateera.
 
Hojii barnootaa bara kanaa karaa milkaahaa taheen raawwachuuf hoggansi sadarkaan jiru itti xiyyeeffatee hojjechuu akka qabu ibsameera.
",education
354,"Finfinnee, Gurraandhala 6, 2012 (FBC) – Sagantaan daahimmaan kuma dhibba 7 fi kuma 46 sababoota garaagaraan manneen barnootaa ala tahan gara barnoota isaaniitti deebisu dandahu ifoomeera.

Sagantichi dhaabbata ‘Barnoonni Adiimith jedhuun kan ifoome yoo tahu, daahimman kuma dhibba 7 fi kuma 28 sababa jeequmsa manneen barnootaa fi balaa uummamaan barnootaa ala tahan kan deebisu jedhameera.

Sagantaan Ministeera Barnootaan durfamu kun aanaalee naannoo Oromiyaa,Amaaraa fi Soomaalee 44 irratti hojiirra oola jedhameera.

Sagantaa kanaaf Doolaara Ameerikaa miiliyoona dhibba 1 fi miiliyoona 65 ramadame keessaa, miiliyoonni 27 yeroo ammaa eeyyamameera jedhame.

Miiliyoonni dhibbi 1 fi miiliyoonni 38 ammoo waggoota sadi keessatti kan eeyyamamu tahuu ibsameera.

Daahimmaan sagantaa kanaan fayyadamoo tahan keessaa kumni dhibbi 3 fi kumni 65 dubartoota tahuu ifoomeera.

Ityoophiyaatti daahimmaan sababa garaagaraan miidhaman mootummaan biyyattii deeggarsa taasisaa turuu Ministir deettaan Ministeera Barnootaa FDRI Tsiyoon Takluu himaniiru.

Daayreektarri dhaabbata ‘Barnoonni Adiimith Yaasimiin Shariif gama isaaniin, sagantichi daahimmaan sababa gogiinsaa, buqqaatii, reebichaa fi jeequmsaan miidhaman fayyadamoo kan taasisuudha jedhan.",education
355,"

Finfinnee, Gurraandhala 2, 2012 (FBC) -Ityoophiyaan buhaa qorannootin weera ittisuuf tumsa idil addunyaatti makamte.

Qindoominichi weeraroota kahan ittisuuf buhaawwan qorannoo haaraa fayyadamuun talaallii uumuu, oomishuu fi lammiiledhaaf faayidaarra akka oolu dandahan dandeetti uumuun kaayyeffatee kan sochohudha.

Preezdaant Saahilawarq Zawdeen hojimaatichi Komiishinii Gamtaa Afrikaa, Afrikaatti Wiirtuu Ittisa Dhukkubaa fi qindoomina idil addunyaatin weeraroota ittisuuf buhaa qorannoowwan haaraatti dhimma kan abahu tahuu ibsan.

Biyyoonni Afrikaa qophii weerara ittisuuf isaan dandeesisu cimsuu, qorannoo ofii isaaniin talaallii oomishuu, lubbuu lammiilee baraaruuf cimsuu fi tumsuuf kan qophaahe tahuu ibsameera.

Ministir deettaan Ministeera Fayyaa Dooktar Liyaa Taaddasaan Ityoophiyaan qindoominichatti makamuun weeraroota ittisuuf kan dandeesisu dandeetti qorannoo cimsuun qindoominicharraa fayyadamtu ni taati jedhaniiru.

Biyyoonni Afrikaa %90 tahan talaalliwwan biyya alaarra galchuun akka fayyadaman ragaan Ministeera Fayyaarraa arganne ni mulhisa.
",education
356,"Gabateen yeroo qormaataa kutaa 12ffaa fi kutaa 8ffaa bara 2012 ifoome. 
Finfinnee, Gurraandhala 2, 2012 (FBC) – Eejansiin Madaallii fi Qormaata Biyyaalessaa gabatee yeroo qormaata kutaa 12ffaa fi kutaa 8ffaa bara 2012 ifoomsera.

Qormaanni biyyaalessaa kutaa 12ffaa bara 2012 Caamsaa 24-27, 2012 kan laatamu yoo tahu, qormaanni biyyaalessaa kutaa 8ffaa ammoo Waxabajjii 1-3, 2012 kan laatamu tahuu eejansichi beeksiseera.",education
357,"
Finfinnee, Amajjii 27, 2012 (FBC) – Yuunvarsiitiin Goondar nageenyaa barattootaa fi hojii baruuf barsiisuu karaa nagahaan itti fufsiisuuf Kameeraawwan nageenyaa 158 iddoo hicciitii kaahuu isaa beeksiseera.
 
Kaameeraawwan kunneen sahaatii 24:00 hordoffii fi tohannoo taasisuun odeeffannoo laachuuf ni gargaaru jedhameera.
 
Dabalataan iddoowwan rakkoo nageenyaa tahan jedhamanii adda baafaman biroo irrattis kaameeraawwan nageenyaa qopheessuuf sirna bittaa gaggeessaa jiraachuu Preezdaantiin Yuunvarsiitichaa himaniiru.
 
Baatii Onkololeessaa darbe rakkoo nageenyaa uummame keessatti qaamoolee hirmaatan ragaa kaameeraawwan irraa argameen murtee seeraaf akka dhiyaatan taasifamuun himameera.
 
Yuunvarsitichi nageenya barattootaa amansiisaa taasisuuf waraqaa eenyummaa elektirooniiksii qophaassuuf sochii taasisaa jiraachuu ragaan fuula yuunvarsiitichaarraa argame ni agarsiisa.",education
358,"

Finfinnee, Amajjii 26, 2012 (FBC) – Biiroon Barnootaa Oromiyaa Barsiisotaa fi Dura Buhoota Manneen Barnootaaf leenjii kennaa jira.

Biiroon Barnootaa Oromiyaa maanuwaalii fi qajeelfamoota hojiirra oolmaa madaallii walitti fufaa daree keessaa irratti Barsiisotaa fi Dura Buhoota Manneen Barnootaaf leenjii kennaa jira.

Walumaagalatitti leenjitoota 3028 kan kennamu yammuu tahu leenjiin kun akka Oromiyaatti Wiirtuu 7 irratti kennama.

Barsiisoota Afaan Oromoo kutaa 1 fi 2 kanneen barsiisan
Barsiisota Herreega kutaa 7 fi 8 kanneen barsiisan
Barsiisota Afaan Ingiliffaa kutaa 7 fi 8 barsiisaniif guyyaa marsaa jalqabaaf guyyaa 10f kennamaa jira.

Kaayyoon leenjii kanaa adeemsa barachuu barattootaa daree keessaa walitti fufiinsaan akkaataa kamiin madaalaa akka deemu fi hanqina mudate akkamiin furmaata itti kennaa deemuun dandahama kan jedhu.

Akkasumas dura buhoonni manneen barnootaa ammoo dhimma kana irratti deeggarsa kennaa akka deemaniif walumaan leenjiin kun kennamaafii jira.
",education
359,"

Finfinnee, Amajjii 25, 2012 (FBC) – Waltajjiin marii mata duree gaheen Saayinsii, Teeknooloojii fi Innoveeshiniin galtee misoomaaf jedhuun Oostiriyaa magaalaa Veeynaatti gaggeeffama jira.

Waltajjichi galtee misoomaa milkeessuf miseensoonni biyyoota Saayinsii, Teeknooloojii fi Innooveshinii haala turerratti marihachuuf Dhaabbata Mootummoota Gamtoomaniin kan qophaahedha.

Akkasumaas faayida teeknooloojiin misooma biyyaaf qaburratti marihachuun kallatti imaammataa kaahuu fi dandeetti miseensa biyyoota Saayinsii, Teeknooloojii fi Innooveshinii adda baasuun deeggarsa cimaa taasisufi jedhame.

Waltajjii marichaarratti Ministeera Saayinsii fi Barnoota olaanootti Daayreektarri waliigalaa Dhimmoota Qorannoo Dooktar Salamoon Binooriin dabalatee dhaabbileen mootummaa, miseensoonni gamtaa Awurooppaa fi hoggantoonni mootummaa affeeramani biyyota 30 irraa hirmaataniiru.

Waltajjichi guyyoota lamaaf kan itti fufu tahuu ragaan Ministeera Saayinsii fi Barnoota olaanoorra arganne ni muldhisa.
",education
360,"Finfinnee, Amajjii 25, 2012 (FBC) – Kitaabni guddichi addunyaa gogaa horiirra hojjetame daawwiif dhiyaateera.

Naannoo baadiyaa Hangaariitti kan qophaahe kitaabichi karaa aadaa qofaa fayyadamuun kan hojjetamedha jedhame.

Kitaabichi meetira 4.18 kan dheeratu fi ulfaatina kiilo giraama kuma 1 fi 420 akka qabu ibsameera.

Abbaa fi ilmaan kan qophaahe kitaabichi fuula 360 qaba.",education
361,"Galma Waajjira Dhaabbata Barnoota, Saayinsii fi Aadaa Maatummoota Mamtoomaniitti walgahiin Gumaacha tola ooltummaa barnootaa gaggeeffamaa jira.

Gumachaa tola ooltummaa barnootaa irra deebiin haala bocuu fi babalhisuun dandahamu irratti jilli komishinii idila addunyaa Preezdaantii FDRI Saahilawarq Zawdeen durfamu walgahii isaa Faransaay Paarisitti gaggeessaa jira.

Dhaabbanni Barnoota, Saayinsii fi Aadaa Mootummoota Gamtoomanii rakkoolee idila addunyaa hiikuu irratti mallattoo addaa qaba jedhan Preezdaandii FDRI Saahilawarq Zawdee.

Komishinicha irraa buhaa hedduun ni eeggama kan jedhan Preezdaant Saahiwarq, rakkoolee yeroo itti aanuu keessa nu qunnamuu dandahan furuuf haala ammayyaatiin fageessinee xinxaaluu dandahu qabna jedhan.

Preezdaantiin FDRI Saahilawarq Zawdee hanga bara Faranjootaa 2002-2006tti Dhaabbata Barnoota, Saayinsii fi Aadaa Mootummoota Gamtoomaniitti bakka buhaa Ityoophiyaa tahuun hojjechuu isaanii ragaan Waajjira Preezdaantii FDRI irraa argame ni mulhisa.
",education
362," Qulqullinaa fi qaqqabama barnootaa guddisuuf wiirtuuwwan saayinsii, teeknooloojii, injinariingii fi herreegaa(STEM) babalhachuu qabu jedhame.

Dhaabbanni ""STEM power"" jedhamu yuunvarsiitiiwwan mootummaa hundatti wiirtulee STEM hundeessuuf Ministeera Saayinsii fi Barnoota Olaanoo FDRI waliin waliigaltee mallatteessuun hojjechaa jira.

Raawwii hojii wiirtulee STEM Ityoophiyaa kanneenirrattis waltajjiin guyyootii lamaa magaalaa Bishooftuutti harha eegalame, gaggeeffamaa jira.

Ministir deettaan Ministeera Saayinsii fi Barnoota Olaanoo Proofeesar Afawarq Kaasuun galmoota misooma waaraa keessaa tokko 2030tti barnoota qulqullina qabu waliin gahuudha jedhan.

Qulqullinaa fi qaqqabama barnootaa guddisuuf ammoo wiirtuuwwan saayinsii, teeknooloojii, injinariingii fi herreegaa(STEM) babalihisuun murteessaa waan taheef irratti hojjetamaa jira jedhaniiru.

""STEM power"" wiirtulee kanneen hundeessuu fi babalhisuudhan ala, laaboraatooriiwwan sochootuu Ityoophiyaatti beeksisaa jiraachuu himan.

Damee Afrikaatti hoji raawwachiistuu olaantuun ""STEMpower"" Qiddist G/aamlaak, hojiin dhuunfaan dhaabbatichaan hojjetamu waltajjii waloorratti daran xiyyeeffannaa argata jedhan.
",education
363," Dhaabbileen barnootaa fi leenjii qorannoon gaggeessan akkuma jirutti tahee humna diippiloomaasii tahuutu irraa eegama jedhame.

Dhaabbileen barnootaa fi leenjii humna namaa gahaa oomishuu fi qorannoo gaggeessuun isaanii akkuma jirutti tahee, humna diippiloomaasii tahuun akka isaan irraa eegamu ministir deettaan Ministeera Saayinsii fi Dhaabbilee Barnoota Olaanoo Dooktar Saamuheel Kifleen ibsaniiru.

Fooramiin mata duree ""barnoota yuunvarsiitii fi leenjii fi ogummaa teeknikaa tarkaanfii tokkoo gara fuula duraatti adeemsisuuf hoggansa cimaa"" jedhuun guyyaa harha Finfinneetti gaggeefameera.

Waltajjiirratti haasaa baniinsaa kan taasisan Dooktar Saamuheel Kifleen, dhaabbileen barnootaa fi leenjii humna namaa gahaa oomishuun rakkoo furuu fi oomisha indaastirii kan guddisu akkasumas qorannoo qonnaa keenya ammayyeessuun akka jirutti tahee humna diippiloomaasiii tahe akka itti fufuun irraa eegama jedhaniiru.

Hidha Haaromsaatin wal qabatees furmaata mariin dhufu keessatti faayidaa biyyaaf buhaa gaariin akka argamu dhaabbileen barnoota ciminaan hojjeechuu qabu jedhameera.

Dooktar Saamuheel, hariiroo yuunvarsiitii fi barnoota leenjii teeknikaa fi ogummaa cimsuuf ministeerichi xiyyeeffannoon hojjetaa jiraachuu himaniiru.

Guyyaa harhaa kan eegale waltajjichi guyyoota lamaaf kan itti fufu tahuu ragaan ministeerichaa argame ni muulhisa.",education
364,"Jilli deeggartoota barnootaa idila addunyaa daawwaannaa hojii guyyoota sadiif harha Finfinnee galeera.
 
Ministirri Ministeera Barnoota Dooktar Injiinar Geetaahuun Makuriyaa jila kanaaf simannaa taasisaniiru.
 
Jilli hojii raawwachiiftuu olaantuu deeggarsa barnootaa idila addunyaa Miisis Aliis Oolibraayitnaan durfamu kun turtii isaan Preezdaantii FDRI Saahilawarq Zawdee, Ministira Maallaqaa, Baankii Addunyaa, Waldaa Barsiisoota Ityoophiyaa fi hoggantoota barnootaa olaanoo waliin ni marihatu jedhamee eeggama.
 
Dhaabbanni kun deeggartoota barnootaa idila addunyaarraa qabeenya walitti qabuun Ityoophiyaa fi biyyoota biroof deeggarsa olaanaa taasisaa jiraachuu isaa ragaan Ministeera Barnootarraa argame ni mulhisa.",education
365,"Ziimbaabuween maatii barattootaa daahimman isaanii barnoota adda kuchisiisan hidhuufi.

Mootummaan Ziimbaabuwee matii barattoota daahimman isaanii gara mana barumsaa hin erginee fi daahimman isaanii barnoota adda kuchisiisan hidhaa hanga waggaa lamaatin akka adabaman beeksiseera.

Mootummaan hanga umurii 16tti barnoonni dirqama akka tahu kan godhe biyyattiitti, barattoonni barnoota isaanii adda kutan baayyachaa waan dhufeefi jedhame.

Akka ragaan agarsiisutti kutaalee biyyattii tokko tokkotti daahimman %20 tahan gara mana barnootaa hin deeman.

Biyyattiitti wayita ammaa sababa kaffaltii fi ulfaatin barnootarraa arihamuun akka balleessatti ilaallama jedhame.

Bara Faranjootaa dabarsinetti, barattoonni sadarkaa 1ffaa %60 tahan kaffaltii hin raawwanne jechuun barnootarraa arihamaniiru.

Waggaa darbe kan boqatan preezdaantiin biyyattii duraanii Roobart Mugaabeen biyyattiin bilisummaa ishee argachuun walqabatee sirni barnoota isaan diriirsan fudhatama argatee ture.

Sirna barnoota Mugaabeen diriirsaniin manneen barnootaa hawaasaa hedduun banamuun lammiileen Ziimbaabuwee hedduuf carraa guddaan uummameet ture.

Kanaanis, Ziimbaabuween Afrikaarraa biyya uwwisa barnoota olaanaa qabdu taatet turte.

Haatahuutii, barnoonni bilisaa bara Faranjoota 1990 keessa akka dhaabatu tahuun walqabatee sirni barnoota Mugaabeen diriirsan akka laafu tahe.

Mootummaan maatii barattootaa barataa barnoota adda kute adabuuf kan dirqame sirna barnootaa bifa kanaan kufe baraarufidha.

Maatin barattootaa daahimman isaanii barnoota adda kuchisiisan hidhaa waggaa lamaa yookiin ammoo maallaqaa Doolaara 260 ni adabamu.",education
366,"Wixinee labsii barnoota waliigalaarratti mariin taasifamaa jira.

Waltajjichi Ministeera Barnootatiin magaalaa Adaamaatti taahamaa jira.

Waltajjicha kan banan ministirri Ministeera Barnootaa Dooktar Injiinar Geetaahuun Makuriyaati.

Wixinee labsii dhiyaaterrattis hirmaattotaa fi qaamolee dhimmi ilaallatu waliin marii taasisaa jiru.

Waltajjicharrattis hoggantoota olaanoo Ministeera Barnootaa fi ogeessota, itti gafatamtootaa fi itti aantoota biiroo barnootaa naannoo fi ogeessota, itti gaafatamtoota, barsiisota koolleejji fi qamoolee dhimmi ilaallatu biroon irratti hirmaataa jiru.

Yeroo itti aanuttis qaamolee dhimmi ilaallatu biroo waliin mariin kan taasifamu tahuun eerameera.
",education
367,"Chaayinaan qorannoo saayinsaawaa maarsii irratti taasiftuu baatii Adooleessaa dhufuu akka eegaltu ifoomsitetti.

Qorannicha kan gaggeessitu saatalaayiitii Loong Maarch 5 Y 4 rookketti jedhamu garaa addeessaatti erguun tahuu dhaabbanni qorannoo hawwaa Chaayinaa beeksiseera.

Rookkeetichi ergama isaa haalaa milkiin xumuruuf dandeetti akka qabu yaaliin mirkanaaheera jedhame.

Saatalaayiitiin gara hawwaatti furguggiifamtu kun waahee plaaneetii maarsiin argannoo fi odeeffanno haaraa dhaabbatichaaf ni qaqqabsistii jedhamee eegama.",education
368,"Dhaabbileen barnootaa dhaloota biyya ijaaru uumuu keessatti qooda qaban bahachuuf hojjechuu qabu jedhame.

Ministeerri Aadaa fi Turiizimii dhaabbilee barnootaa fi qooda fudhattoota waliin gahee dhaabbileen barnootaa ijaarsa biyyaa keessatti gumaachuu qaban irratti marii gaggeessaa jiru.

Waltajjii kana irrattis dhaabbileen barnootaa, sirni barnootaa, barsiisonnii fi barattoonni waahee aadaa biyyaa haalaan hubatanii dhaloota itti aanuuf seeraan dabarsuu akka qaban dubbatameera.

Waltajjii marii kana irratti barreeffamni qorannoo hayyootaan dhiyyaachuun marii balhaan irratti taasifameera.

Dhaabbileen barnootaa fi maatiin dhaloota ijaarsa biyyaa keessatti qooda qaban uumuuf itti gaafatamummaan hojjechuu akka qaban hayyoonni kunneen ibsaniiru.

Sirni barnootaa biyyattii xinsammuu dhaloota roga gaariin ijaaruu irratti xiyyeeffatee hojjechuu akka qabus ibsameera.",education
369,"Yuunvarsiitiin Naannoo Oromiyaa Afaan Oromootin barnoota digirii jalqabaa fi gosoota barnoota sadiin digirii 2ffaa eegalufi.
 
Yuunvarsiitichi dhimmicharratti hayyoota yuunvarsiitiiwwan naannoo Oromiyaa garaagaraa waliin marihateera.
 
Yuunvarsiitiin Naannoo Oromiyaa ""Oromia State University"" afaan Oromootin digirii jalqabaa fi ikoonoomiiksii misoomaa, bulchiinsa biiznasii fi hoggansa proojaktiitin digirii 2ffaa barsiisuu eegaluuf marihateera.
 
Waltajjicharratti hayyuuleen Yuunvarsiitiiwwan naannoo Oromiyaa, Finfinnee, Arsii, Madda Walaabuu kaariikulamii sagantaalee barnoota kanneeniirratti marii balhaa taasisaniiru.
 
Itti aanaan preezdaantii akkaadaamii yuunvarsiitichaa Dooktar Mulunah Hedatoon yuunvarsiitichi buhaa hawaasaaf hojjechaa jiraachuu ibsan.
",education
370," Ityoophiyaa fi Kooriyaan Kibbaa hariiroo damee barnootaa cimsuuf ni hojjetu jedhame.
 
Jilli itti aantuu daayreektaraa Inistiitiyuutii Biyyoolessaa Barnoota Idil Addunyaa Ministeera Barnootaa Kooriyaa Kibbaa Kaang Kiyuung Suugin duurfamu, ministir deettaa Ministeera Barnootaa FDRI aadde Tsiyoon Takluu waliin marihateera.
 
Marichaanis hariiroo fi tumsi damee barnoota biyyoota lamaanii cimee kan itti fufu tahuun ibsameera.
 
Leenjii fi barnoota, qulqullina barnootaa fi karoora barnootaarratti Kooriyaan tumsashee akka itti fuftu aadde Tsiyoon gaafataniiru.
",education
371,"Mootummaan naannoo Tigraay barattoota kutaa 5ffaadhaa amma 12tif barnoota raadiyoo fi televiizhinii saatalaayitiitin laachuu eegaluufi.

Tajaajilichis Bitootessa 21,2012 eegalee hojiirra kan oolu tahuu Biiroon Barnootaa Naannoo Tigraay beeksiseera.

Barnootichi tamsahina vaayrasii koroonaatin barnoonni idilee cufamuu isaatin hojiirra kan oolu jedhameera.

Sagantaan barnootichaas torbee guutuu ganama sahaa 3 amma 4, waaree booda sahaa 9 amma 10tti kennama.
",education
372," Yuunvarsiitii Haramayaatti giddugalli qorannoo vaayrasii koroonaa hojii eegaluu ifoomera.
 
Laaboraatooriin mooraa giddichaa yuunvarsiitichaa fi Koolleejjii Saayinsii Fayyaa magaalaa Harariitti argamu hojii eegaluu isaa ibsameera.
 
Akka OBN gabaaseetti Preezdaantiin naannoo Hararii fi itti aanaa hogganaan Biiroo Eeggumsa Fayyaa Oromiyaa Dooktar Abdulqaadir Galgaloon laaboraatoorii kana hojii jalqabasiisaniiru.
 
Yuunvarsiitiin Haramayaa Veentiletarii Makaanikaalaa dabalatee meeshaalee weerara vaayrasii koroonaa ittisuuf oolan oomishuurratti argama jedhame.
 
Torbee darbe naannoo Oromiyaatti giddugalli qorannoo vaayrasii koroonaa hedduun hojii kan eegalan tahuu ibsamuun isaa kan yaadatamuudha.",education
373,"Godina Qellem Wallaggaatti barattoonni aanaa Laaloo Qilee sirna geengoo qulqullina barnootaa hojii irraa oolchuun qabxii gaarii galmeessuuf gareedhaan hojjechaa jirra jedhan.
Barnoota dareen alatti kitaabolee adda-addaa dubbisuu fi yeroo isaanii yeroo barnootaa qofa taasisuun akkasumas sirna geengoo qulqullina barnootaa qabatamaan hojii irra oolchuun qabxii olaanaa fiduuf hojjechaa jirraa jedhan barattoonni aanaa laaloo qilee mana barumsaa qophaahinaa magaalaa laaloo .

Nageenya mana barumsaa eegsisuun barattoonni harcaatii tokko malee karaa itti fufiinsa qabuun barnoota isaanii hordofanii firii gaarii akka fidaniif hojiin qindoominaa hojjetamaa jiraachuu kan himan qindeessaa mana barumsaa qophaahinaa laaloo obboTaaddagee Biqilaa ti .

Haatahu malee manni barumsaa qophahinaa laaloo amma itti baratamaa jiru kun bara 1958 hundaahee bara 1964 mana barumsaa sadarkaa 1ffaa tiif jedhamee bilookiin lama gargaarsaan kan ijarame dha.Hanga harhaattis kanumaan kan jiruu fi bifa ergisaatiin mana barumsaa qophaahinaa fi sadarkaa 2ffaa tahee tajaajila kennaa jiraatus hanqina adda-addaa qabaachuu barattoonni fi maatiin barattootaa kan himan .

Dhimmootni akka hanqinaa tti eeraman dhugaa tahuu kan himan itti gaafatamaa waajjira barnootaa godina qellem wallaggaa obbo Kennesaa Qalbeessaa baajetni akka karooraatti irratti qabameefii kan jiruu waan taheef hanqinichi ni furama jedhan .

Daanyee Tafarraatu gabaase .",education
374,"Human Bridge Hospitaala Rifeeraalaa Yunivarsitii Amboof  meeshaalee walhaansaa deeggare.

Deeggarsi  kun biyya Swiidiin irraa kan dhufe tahuu fi tajaajila saffisaa fi qulqulluu hawaasaa keenyaaf kennuuf kan tajajjilu tahuu, Daarikterri Hospitaalaa Rifeeralaa Yuniversitii Amboo Dr Guddataa himan.
Akka FBChn gabaasetti Deeggarsi argames siree ciisichaa fi meeshaalee yaalaa teeknooloojiin deeggarame garagaraa Birrii Miiliyoona 7 baasuu jedhame.

Itti Aanaan Biiroo Eegumsa Fayya Oromiyaa Dr. Abdurqaadir Galgaloo tajaajila yaalaaf dhaabbileen deeggartootaa hedduu murteessaadha jedhan.

Biirichi Hospitaala kanaaf X-Ray Ilkaaniis ni kennias jedhan; Hospitaalli Kun Lixa Oromiyaaf Hospitaala Riiferaalaa akka tahuuf ni hojjetamaa jedhan.

Hogganaa Dhaabbata Human Bridge Ityoophiyaa,Obbo Addaamuu Aalleliny hojii deggarsa kanatti akka gammadan himuun,fuula durattis hojiilee misoomaa biyyatti hunda keessatti  hirmaatanii akka hojjetan himan.

Hospitaalota Naannoo Amboo jiran hundaaf deeggarsa meeshaalee yaalaa akka godhan himan.

Prezdaantiin Yunivarsitii Amboo Dr Taaddasee Qaanahaa deeggarsa dhaabbatichi kenne galateeffachuun, hojii waggoota lama keessatti taasisaa jirru tajaajila fayyaa hawaasa keenyaaf murteessaa tahuu dubbatan.

Babalhina Hospitaalichaafis Birrii Biiliyoona1.7 caaluun ijaaraa jiraachuus himaniiru.

Daabbanni Miti Mootummaa Human Bridge Hospitaalota Godina Shawaa Lixaa jala jiraniif deeggarsa meeshaalee yaalaa gumaachuuf  walii galtee mallatteeseera.",education
375,"Yuunvarsiitin Finfinneen Proofeesar Asmaroom Laggasaaf Dooktara Kabajaa laate.
Proofeesar Asmaroom Laggasaa sirna Gadaa Oromoorratti qorannaa balhaa gaggeessudhaan kitaabolii akka Three Approaches to the Study of African Society fi OROMO DEMOCRACY: An Indigenous African Political System barreessudhaan, addunyaadhaf beeksisaniiru.

Gumaacha isaan taasisan kanaafis Yuunvarsiitin Finfinnee guyyaa harhaa Dooktara Kabajaa laatefira.
Sirna kanarrattis, preezdaantiin mootummaa naannoo Oromiyaa Dooktarri Kabajaa Lammaa Magarsaa, Abbootiin Gadaa, Hayyoonnii fi keessummoonni kabajaa biroon argamaniiru.
",education
376,"Yuunivarsiitii Bulee Horaatti, konfaransiin Idil-Addunyaa isa calqabaa tahee taahaamaa jira.
Konfaransiin kun matadure ‘Misoomaa fi itti fayyadama qabeenya uumamaa guddina dinagdeef itti fufiinsa qabuufh jedhun taahaamaa jira.
Yuunivarsiitii Bulee Horaatti, konfaransiin Idil-Addunyaa isa calqabaa tahee taahaamaa jira.

Konfaransiin kun matadure ‘Misoomaa fi itti fayyadama qabeenya uumamaa guddina dinagdeef itti fufiinsa qabuufh jedhun taahaamaa jira.

Marii kanarratti qarattoota biyya keessaa fi alaa irratti hirmaataa jiru.
Pireezdaantiin Yuunvarsiitii Bulee Horaa Dr. Caalaa Waataa, keessummootan baga nagaan dhuftan jedhan.

Buha konfaransi kanarraa argamuu galtee godhachuun kan hojirraa oolchan tahu himaniru.
Konfaransi Kanaan qorannoowwan gara garaa qorattoota biyya keessa alaan dhihaachuun irratti ni marihatamaa jedhaniru. Kan Gabaase Tasfaayee Waaqtoolaati.",education
377,"Ejansiin Mirkaneessa Gahumsa Ogummaa Oromiyaa humna namaa gahoome uumuun misooma biyyaa arifachisuuf hojjachaa jiraachu beeksise.
Ejansichi ergama guddaa qabaatus sirnaan beekamaa waan hin jirreef midiyaallee waliin hojjachuunis isarraa eeggama jedhameera.
Ejansiin Mirkaneessa Gahumsa Ogummaa Oromiyaa humna namaa gahoome umuun misooma biyyaa arifachisuuf hojjachaa jiraachu beeksise.
Ejansichi qoodaa fudhatotta waliin Riizortii Sodareetti marihachaa jira.
Af-yaahin Caffee Oromiyaa Aadde Loommi Badhoo, rakko Ejansichaa furuun humnaa namaa gahoomee baayinaa fi qulqullinaan uumuuf xiyyeefannon hojjatamuu akka qabuu hubachisaniiru.

Ejansichi ergama guddaa qabaatus sirnaan beekamaa waan hin jirreef midiyaallee waliin hojjachuunis isarraa eeggama jedhameera.
Ejansichi seektarotta hiyyummaa hirhisuuf qabamaa waliin xiyyeefanoon hojjachaa jiraachu himamera.

Hangaa yoonatti namootni Miliyoona 1 fi Kuma 300 madaallii gahuumsa ogummaa  fudhachuu Ejjanichii himeera jechuun Fiqaadu Mmirkanaa gabaaseera.",education
378,"Godina Gujiitti barattooni kuma 20 ol qormaata biyyaaleessaa bara kanaa fudhachuuf qophahan.

Barattoonni sadarkaa lammaffaa fi qophaahinaa Godina Gujii qormaata biyyaaleessaa kutaa 10ffaa fi 12ffaa bara kanaa fudhatan qabxii gaarii galmeessuuf qophahuu isaanii dubbatan.

Barattoonnis ofitti amanamummaa isaanii guddisuun,hanna lagachuu qabu jechuunis barattoonni kunniin dhaamaniiru.

Barsiisoonni Godina Gujii dubbisne tokko tokkos ,qormaata biyyaaleessaa bara kana kennamu barattoonni qabxii gaarii akka galmeessaniif waggaa guutuu deggersa barbaachisuu kennaa turuu isaanii himanii jiru.
Gamtaan maatii barattoottaas qormaatti kun karaa nagaa fi milkahaa taheen akka xumuramuuf gahee isaan irraa eegamu kan bahan tahuu eeranii jiru.

Bara kana godina Gujiitti kan bara darbee caalaa barattoonni buhaa gaarii akka galmeessaniif hooggansa manneen barnootaan deggersaa fI hordoffiin barbaachisu kennamaa tureera, barattoonnis geengoo qulqulina barnootaan hojjachaa waan turaniif Buhaan gaarii ni eegama kan jedhan Itti Gaafatamaa Itti Aanaa Waajjira Barnootaa Godina Gujii Obbo Yoonaas Bariisoo ti.

Barattoonni yeroo qabaniitti sirnaan fayadamuun dubbisuu qabu, gaafa qormaanni kun kennamus naamusaa fi tasagabbii gaariin hojjachuu qabu jechuun Obbo Yoonaas dhaamaniiru.

Godina Gujii bara kana barattoonni kuma 20 fi 179 Qormaata Biyyaaleessaa kutaa 10ffaa fi kudha 12 ffaa ni fudhatu. Jiksaa Takleetu Gabaase.",education
379,"Manneen barnoota Afaan Oromoo magaalaa Finfinnee barsiisota kanaan dura qacarriif dorgomsiisee calale kuma tokko simachuuf qophii xumurame.
Manneen barnoota Afaan Oromoo magaalaa Finfinnee barsiisota kanaan dura qacarriif dorgomsiisee calale kuma tokko simachuuf qophii xumuruusaa Biiroon Barnootaa Bulchiinsa Magaalaa Finfinnee beeksise.

Ittaanaa Hogganaan biirichaa Obbo Zalaalam Mulaatuu ibsa gaazexaa Bariisaaf addatti Roobii darbe kennaniin, biiroonsaanii barsiisoota dorgomanii calalaman kuma tokko bara barnootaa 2012tti simachuuf qophii xumuruusaa himaniiru.

Misooma manneen barnootaa Afaan Oromoo Finfinnee keessatti dheebotamaa bubbule qabatamaan mirkaneessuuf kutannoon hojjechaa turuu beeksisaniiru. Hojii kanaan dura hojjetameen simannaan barattootaa mana barumsaa Afaan Oromoo Finfinnee kuma 15 gahuu ibsaniiru.

Simannaan barattootaa dabaluu qofti qulqullina barnootaa mirkaneessuuf gahaa akka hintaane eeranii, humna barsiisotaa gahaa tahe ramaduun murteessaa tahuusaan simannaan barsiisota calalamanii kun hojiirra akka oolu taheera jedhaniiru.

Barsiisonni simataman kunneen kanaan dura walakkaa semisteeraatti kanneen dorgomuun calallii darban akka tahe Obboo Zalaalam himanii, dabaluu simannaa barsiisotaa kana cinatti lakkoofsi simannaa barattootaa akka magaalaa Finfinneetti kan dabalu tahuullee yaadachiisaniiru.

Lakkoofsi barattootaas tahe dareewwan barnootaa kutaalee bulchiinsa magaalaa Finfinnee mara keessatti babalhisuuf koreen qindaahee hojjechaa jiraachuu ibsanii, simannaan barattootaa gara kuma 50tti akka guddatu taha jedhaniiru.

Rakkoo bulchiinsa gaarii wajjin wal qabatee garaagarummaan kaffaltii kiraa manaa barsiisota gidduu jiru komii kaasaa turuu kan eeran ittaanaan kun, bara barnootaa 2012tti komii kana furuuf hojjetamaa jiraachuu addeessaniiru.

Akka ibsasaaniitti garaagarummaan kiraa manaa barsiisotaaf kaffalamaa jiru kan walcaalu yoo tahu, bara barnootaa 2012tti kan walqixxaatu taha. Barsiisonnis kana beekuun barnoota qulqullina qabu lammiileen gahuuf kutannoon sochohuu akka qaban dhaamaniiru.

Manni barumsaa Afaan Oromoo magaalaa Finfinnee bara kana yeroo lammaffaaf qormaata naannoo kutaa 8ffaa kan kennu tahuu kan himan Obbo Zalaalam, barattoota qaxalee abdii biyyaa tahan horachuuf hawaasni mana barumsaa sosochii mootummaan taasisaa jiru cina dhaabachuu akka qabu gaafataniiru. Gaazexaa Bariisatu gabaase",education
380,"Rakkoo mana barumsa Fedhii Addaa Sabbataa furuuf xiyyeeffannaan hojjetama.
Waajjirri Giifti Duree maashina daabboon itti tolfamuufi laawundarii huccuun itti miiccamu arjoomuuf waada galaniru.
Hoogganaan Biiroo Barnoota Oromiyaa Dr. Tolaa Bariisoo, waltajjii Magaalaa Sabbataatti taahaamerratti qaama miidhamummaan dandeettii dhabuu waan hin taaneef qaamoleen addaddaa tumsa gochuun eeggattummaa jalaa akka bahaniif hojjechuu qabu jedhaniiru.
Haaluma kanaan Waajjirri Giifti Duree maashina daabboon itti tolfamuufi laawundarii huccuun itti miiccamu arjoomuuf waada  galaniru.
Biiroon Barnoota Oromiyaa koompitera 15 fi bulchiinsi magaalaa Sabbataa ammoo lafa qonnaafi horsiisa horiifi lukkuuf oolu kennuun kan tumsan ta'uu ibsaniiru.",education
381,"Yaahiin barnoota idil addunyaa 8ffaan Magaalaa Adaamaatti gaggeeffamaa jira.
Deetaan Ministira Barnootaa Dr Garramoo Hulluuqaan yaahicharratti haasaa taasisaniin, ministeerichi karoora barnootaarratti mariisisaa wayita jirutti yaahii idil addunyaa kanarratti qorannaan dhiyaachuun galtee taha jedhaniiru.

Jijjiirrama eegalame itti fufsiisudhaan ummata biyyattii gama diinagdee, hawaasummaa fi hundaan fayyadamaa taasisuuf qorannaan barbaachisaadhas jedhan.

Pireezidaantiin Yuunvarsiitii Finfinnee Piroofeesar Xaasaw Waldahaannaan gama isaanitiin, baroottan darban qaqqabama barnootaarratti hojjetamus qulqullinarratti hanqinni jiraachuu kaasaniiru.

Gara fuula duraattis barnoota qulqullina qabuu fi gochaan deeggarame jajjabeessuun barbaachisaa tahuu ibsan.

Yaahicharratti Yuunvarsiitii Finfinneetti waggoota 40f kan barsiisan Piroofeesar Daargee Waleedhaf beekamtiin kennameera.",education
382,"Wiixataa harhaa eegalee barattoota fayyaa barnootatti hin deebine irratti tarkaanfii akka fudhatu Ministeerri Saayinsiifi Barnoota Olaanoo beeksise.

Barattoonni waggaa xumuraa medisinii barataniifi ispeeshiyaalistii tahuf baratan Ministira Muummee Abiyyi waliin marii erga taasisan booda gaaffii kaasanif deebiin kennameera jedhe ministeerichi.

Gaaffiiwwan yeroos hin deebinef gareen afur hundaahee hojjetaa akka jiru Ministeerri Fayyaa beeksise ture.

Haa tahu malee, ammallee yunivarsiitiiwwan muraasatti barattoonni barumsa addaan kutan jiru jechuun ministeerichi ibseera jedha FBCn.

Kanaafuu, kuni sirrii akka hin taaneefi dafanii barumsatti akka deebihan hubachiiseera.

Kanneen Wiixataa harhaa eegalee barnootatti hin deebihin irratti seera barnootaa dhaabbileen qaban irratti hundaahun tarkaanfii akka fudhatanif qajeelfamni darbu himameera.",education
383,"Mankuusaan qabbaneessaa qorichaa eebbifame
Finfinnee, Muddee 24, 2012 (FBC) – Eejansiin Dhiyeessii Qoricha Ityoophiyaa mankuusaa qabbaneessaa qorichaa ijaarsisaa ture ebbisiise.
Mankuusaan qabbaneessaa qorichaa kun qorichoonni tajaajila talaallii dhibee pooliyoo fi kaansarii osoo hin badin yeroo dheeraaf akka turaniif kan gargaarudha jedhameera.
Eejansichi buufataalee fayyaa biyyattii keessatti argamaniif qorichaa fi meeshaalee buhuraa yaalaa fayyaaf oolan dhiyeessuu irratti argama.
Meeshaalee fi qorichoonni galtee yaala fayyaa kunneen nageenyummaan isaanii eegamee tajaajila barbaachisuuf akka oolan qabbaneessi kun murteessaa tahuun himameera.
Kanaan dura qabbaneeessan ture hanga meetir kiyuubii 300 qofa kan qabatu ture.
Qorichoota tursiisuun rakkoo guddaa akka ture daayreektarri ejansichaa Dooktar Lookoo Abrahaam dubbataniiru.
Qabbaneessaan amma ebbifame kun isa duraa dachaa sadiin kan caalu tahuu ibsaniiru.
Kuusaan qabbaneessaa qorichaa abbaan meetir kiyuubii 300 lama hojjetamaa kan jiru yoo ta'u,yeroo itti aanu keessati kanneen biroos kan hojjetaman akka ta'e eerameera.
Kuusaan ebbifame kun baajata Dhaabbanni Deeggarsa Daa'immanii Dhaabbata Mootummoota Gamtoomanii /UNICEF/ irraa argame Birri miiliyoona 20 kan ijjaarrame tahuun ibsameera.
Sirna ebbaa kana irratti qaamoolee deeggarsa maallaqaa taasiisaniif beekamtii fi badhaasni laatameera.",health
384,"Finfinnee, Muddee 22, 2012 (FBC) – Kalaqni teeknooloojii haaraan namoota yeroo rafan kurruufaniif mala tahu ifoome.

Namoonni hedduun kan ittiin rakkatan rakkoo fayyaa waliin walqabatee hirriiba gahaa rafuu kan nama dhoorkudha.

Maddi isaa qaama hargansuu uummamaa fi dhukkubbii yoo tahu %60 - 80 dhiirota umurii waggaa 50 ol irratti akka argamu ta'uu qorannichi ni muldhisa.

Kalqni teeknooloojii haaraa kun sirna hargansuu qaamaa kan fooyyeessuu fi kurruuffii ni dhoorka jedha qorannichi.

Teeknooloojichi funyaanirra kan kaahamu yoo tahu, sirna argansuu sirreessuun kurruuffii hambisuun hirriiba gahaa akka rafamuuf ni gargaaraa jedhame.",health
385,"osoonni nyaata 27 bakka itti oomishaman hin beekkamne gabaarra jiraachun himame

Finfinnee, Muddee 22, 2012 (FBC) – Sona akka biyyaaleessatti taasifameen gosoonni nyaata bakki oomisha isaanii hin beekkamne gabaarra oola jiraachuu Abbaan Taayitaa Tohannoo Nyaataa fi Qorichaa Ityoophiyaa beeksise.

Abbaan taayitichaa iddoon dhaabbilee oomishtoota kan hin beekkamnee fi fakkeeffamanii nyaatoonni oomishaman gabaarra oola jiraachuu beeksiseera.

Sona gabaa taasiseen oomishaaleen sadarkaa dirqaama biyyaalessaa kan hin guutne, dhaabbiilee oomishaa kan hin beekkamne, eeyyama seeraa kan hin qabne akkasumaas iddoo oomishaa fi lakkoofsa addaa kan hinqabne argamuu beeksiseera.

Dabalataniis yeroo itti oomishaamee fi itti fayyadaamaa kan hin qabne oomishtoonni gargaraa argamuu ibsuun, oomishtoonni karameellaa, zayta nyaataa, ashaboo nyaata, dhadhaa lawuzii fi dammaa tahuu ibseera.

Oomishoonni qorannoon adda bahan Zayta nuugii Nitsuu, zayta Izaanaa, zayta Xaanaa, zayta Ooliyaad, zayta Sikkeet, zayta nyaataa baqsaa, zayta nyaata Amiin, Zayta nyaataa Qamar, zayta nyaataa Loozaa, zayta nyaataa Lawuzii malee fi nuugii, zayta nyaataa Zabiib Qaha, dhadhaa lawuzii malee Maahidaa, dhadhaa lawuzii Kireemii Roozaa, ashaboo Awaash, ashaboo Saaraa fi Nuur.

Ashaboo Seef, ashaboo Sinaaguu, ashaboo aydaayzid Wazatee, ashaboo Qaanaa, ashaboo Asilii, dhadhaa fi damma qulqulluu Sisaay, damma Walalaa, Kaartoons Kaandii Firuuts, Liizaa Loolii Paapfi viintoo Daanaa fahi.

Kanaaf haawasni oomisha nyaata gabaaraa yoo bitu ofeeggannoo taasisuu akka qabu abbaan taayitichaa hubachiiseera",health
386," Balaa konkolaataa godina Wallagga Lixaa aanaa Gidaamiitti mudateen lubbuun namoota 12 darbuun himame.

Balaan tiraafikaa kun harha naannawa sahaatii 5:00tti konkolaataan dedeebisa ummataa ‘Doolfiniih jedhamuu koodi 3 ORO lakkoofsa gabatee 42578 imaltoota 17 fehee Naqamteerra gara Gidaamii imalaa ture, konkolaataa fehiinsaa ET koodi 3 lakkoofsa gabatee isaa 58995 tahe Mandiirraa gara Finfinnee imalaa ture waliin walitti bu'uun mudate.

Balichi ganda baadiyyaa Joogir bakka addaa Bulbul jedhamutti walitti buhuun lubbuun imaltoota 11 fi gargaaraa konkolaachisaa fehiinsichaa battalumatti darbeera.

Balichi kan mudate Konkolaataan fehiinsichaa daandii mijataa filchuuf jecha daandii isaa gadhiisuun balaa kana kan qaqqabsiise tahuu itti gaafatamaan diivijinii nageenya tiraafika godina Wallagga Lixaa Saajin Olaanaa Geejjasoo Asaffaa himaniiru.

Namoonni 8 miidhaa cimaan irra gahee yeroo ammaa Hospitaala Gimbiitti yaalamaa jiraachuu ibsaniiru.

Kahumsi balaa kanaa ariitii seeraan alaa akka tahes saajin Geejjasoon himaniiru jechuun Kennasaa Amanteetu gabaase.",health
387,"Riippabliika Demokraatawa Koongootti dhibeen Iiboolaa lubbuu namoota kuma 2 fi 231 galaafate.

Dhibichi waggaa tokko keessatti lubbuu namoota kuma 2 fi 231 galaafachuu isaa Ministeerri Fayyaa biyyattii ifoomsera.

Biyyattiitti baatii Hagayyaa bara Faranjootaa 2018 hanga ammaatti lakkoofsa namoota dhibichaan qabaman kuma 3 fi 373 keessaa namoonni kumni 2 fi 231 du'aniiru.",health
388,"Ameerikaatti dhugaatin alkoolii du'a dachaadhan dabaleera – qorannoo

Finfinnee, Muddee 30, 2012 (FBC) - Ameerikaatti dhugaatii alkoolii waliin gosoonni du'aa hidhata qaban dachaan dabaleera jedhe qorannaan tokko.

Barruun Ameerikaa qoranichaa qabatee bahe tokko akka muldhisutti Ameerikaatti alkoolii waliin walqabatee lakkoofsi namoota duhanii dabalaa dhufeera.

Keessattuu lakkoofsi dubartootaa dhugaatii alkoolitiin lubbuu isaanii dhaban dachaan dabaluu ifoomsera.

Waraqaan ragaa du'aa bara Faranjootaa 1999 hanga 2017 akka muldhiisutti, lakkoofsi namoota dhugaatii alkooliin walqabatee duhanii %50.9 dabaleera.

Buhuuruma kanaan bara Faranjootaa 1999 hammi namoota duhanii kuma 35 fi 914 kan ture yoo tahu, bara Faranjoota 2017 gara kuma 72 fi 558 guddachuun isaa eereera.

Lammiileen Ameerikaa galii waggaatti argatanirraa %8 dhugaatiif akka oolchan qoranichi ifoomsera.

Kana waan taheef dhugaatii alkooliirra gibirri olaanan kaa'ameera.

Manneen dhugaatii fi konkolaachiftoota tohachuun rakkinicha furuun akka dandahamu eerameera.",health
389,"Finfinnee, Muddee 30, 2012 (FBC) - Baalli sammuu namaa hadoochu (Hashiishiin) tilmaaman gatii Birrii miiliyoona dhibba 4 fi kuma dhibba 4 fi kuma 85 qabu tohatame

Baalli sammuu namaa hadoochu (Hashiishiin) tilmaaman gatii Birrii miiliyoona dhibba 4 fi kuma dhibba 4 fi kuma 85 qabu magalaa Shashamannee irraa fehamee gara Keeniyaa imala otuu jiruu waajjira damee Gumurukaa Hawaasaa kutee darbuuf otuu jedhu tohatameera.

Waqtichatti konkolaachisaan sakattahiinsaaf eeyyamamoo tahuu dhabuurraan kan kahe poolisiin federaalaa goommaa konkolaatichaa rasaasaan yoo rukutu, konkolaachisaan charkeedhaan miliquuf otuu yaaluu carraaqqii cimaan tohannoo jala oolera.

Hawaasni gochoota akka kanaa yoo argu eeruu akka laatu Ministeerri Galiiwwanii waamicha dhiyyeessera.",health
390,"OBN Muddee 30 04 2012-Baalli Sammuu nama hadoochu kan birrii miliyoona 4 olitti timaamamu tohannoo jala ooluu Poolisiin Beeksise

Baalli sammuu hadoochu kun Shaashamanneedha gara Keeniyaatti imaluuf osoo jedhuu tohannoo gumuruuka Hawaasaa bakka Ciicee jedhamutti tohatame.

Konkolaachisichi keella kutee darbuuf yeroo yaalutti tarkaanfii poolisiin Federaalaa gommaa konkolaatichaa irratti fudhateen tohannoo jala ooluun dandahamee jira.

Konkolaataan koodi 3,A36285 tahe kan baala sammuu hadoochu birrii miliyoona 4fi kuma 400 kuma 85tti tilmaamamuu waliin tohannoo jala oolusaa AMNtu gabaase.",health
391," Akka Dhaabbati Fayyaa Addunyaa beeksisetti Rippaabilika Dimokiraatawaa Koongoo keessatti hanga yoonaatti namoonni dhibee gifiraatiin du'an 6,000 caalaniiru.

Tatamsa'innii fi gaaga'amni dhibee gifiraa kanaan biyyattii keessatti mudate kun addunyaarratti isa hammaataa fi kan nama yaaddessuudha jedhe dhaabbati kun.

Erga jalqaba bara 2019 dhibeen gifiraa biyyattii keessatti argamee as namoonni 310,000 dhibee kanaan qabamuus ibseera.

Tatamsa'ina dhibee gifiraa booda Dhaabati Fayyaa Addunyaa fi mootummaan Koongoo Fulbaana darberraa eegalanii duula talaallii labsaniiru.

Bara 2019 keessa daa'imman umuriin isaanii waggaa 5 gadi ta'e miiliyoonni 18 talaallii fudhataniiru.

Garuu hanqinni misoomaawwan bu'uuraa, haleellaan giddu galoota eegumsa fayyaa irra ga'uu fi meeshaaleen deggersa wal'aansa fayyaa dhibuun hojii dhibee kana qolachuuf hojjetamu gufachiiseeera.",health
392,"Daahimman walqabatanii dhalatan yaala baqaqsanii yaaluun adda bahan

Finfinnee, Amajjii 1, 2012 (FBC) - Naajeeriyaatti daahimman lakkuun walqabatanii dhalatan yaala baqaqsanii yaaluun adda bahuu isaanii ibsameera.

Yaalli baqaqsanii yaalii daahimmaan lakkuu laphii fi garaan walqabatanii dhalatan Hospitaala mootummaa magaalaa Abuujaa keessatti karaa nagaan xumurameera.

Yaala kana irratt ogeeyyiin fayyaa 78 hirmaataniiru.

Daahimmaan lakkuun kunneen turtii torbee 6 booda Hospitaalichaa gara mana isaanii kan deebiihan yoo tahu, yeroo ammaa haala gaarii irratti argamu jedhameera.

Seenaa biyyattii keessatti yeroo jalqabaaf Hospitaala mootummaa keessatti yaala baqaqsanii yaaluu milkiin xumurame tahuu ibsameera.

Yaalichi sahaatii 13 kan fudhate tahuu itti gaafatamtoonni Hospitaalichaa dubbataniiru.

Maatiiwwan daahhimmaan kanneenis yaala Doolaara hedduu baasisuu dandahu biyya keessatti bilisan argachuu isaaniitti haalaan gammaduu ibsameera.

Yaala baqaqsanii yaaluu kana irratti kan hirmaatan hundi ogeeyyii biyya keessaa tahuus himameera.",health
393," Baatiin fayyaa haadholii mata duree ""Haati utubaa maatii fi biyyaatii."" jedhuun sadarkaa biyyoolessaatti kabajamaa jira.

Baatichi sadarkaa biyyoolessaatti yeroo 14ffaaf bakka preezdaantiin FDRI Saahilawarq Zawdee dabalatee, hoggantootni naannolee fi qaamolee dhimmichi isaan ilaallatu argamanitti kabajamaa jira.

Preezdaant Saahilawarq Zawdeen tajaajillii fi yaalli qulqullina qabu bakkaa fi sahaatii barbaadametti ogeessoota fayyaatin yoo laatame duhaatii haadhoolii hedduu ittisuun ni dandahama jedhaniiru.

Kanumaan walqabsiisuun fayyaa hadholii fi daahimmanii fooyyessuu fi ittisuu keesumattuu dhukkubaa fi duha haadholiirra gahu ittisuuf hojiiwwan hojjetaman ilaaluun ciminaa fi hanqina isaa adda baasuun foyyahuu akka qabu himaniiru.

Baatiin fayyaa haadholii guyyoota 30f turu rakkoolee dahumsaa waliin walqabatan irratti hojiin hubannoo uumuu baldhinaan akka kennamu ragaan Ministeera Fayyaa irraa argannee ni muldhisa.",health
394,"Koonfaransiin inshuraansii fayyaa hawaasaa naannoo Oromiyaa magaalaa Adaamaatti gaggeeffamaa jira.

Hogganaan Biiroo Fayyaa Oromiyaa Dooktar Darajjee Dhugumaan, tajaajila inshuraansii fayyaa hawaasaa hojiirra oolchuun buha qabeessa taasisuuf hojii hojjetameen buhaan galmaahaa jiru jajjabeessadha jedhan.

Hoggantoonni mootummaa sadarkaa sadarkaan jiran hawaasa fayyaansaa eegame horachuuf hanqinoota mudatan furuuf qindoominaan dhimmicha irratti xiyyeeffannoo kennuun hojjechuu akka qaban Dooktar Darajjeen dubbataniiru.

Koonfaransicharratti hoggansi Eejansii Inshuraansii Fayyaa Hawaasaa Federaalaa, hoggantoonni Biiroo Fayyaa Oromiyaa fi waajjiraalee fayyaa hanga sadarkaa godinaatti jiran, bulchitoonni godinaa, itti gaafatamtootni Paartii Badhaadhinaa magaalotaa fi qooda fudhattoonni biroon argamaniiru.

Koonfaransichaan raawwiirratti garaagartee jiru dhiphisuun muuxannoowwan gaggaarii jiran, gara kaanitti babalhisuuf ni kallattiin ni kaahama jedhameera.",health
395,"Corqaa (Qaaraa) baayyhinaan nyaachuun dhibee onneen qabamuu irraa nama baraara . 
Corqaa baayyhinaan nyaachuun carraa dhibee onneen qabamuu dhibbeentaa 40 akka hirhisu qorannoon tokko ifoome.

Akka qorannoon biyya Xaaliyaanitti namoota kuma 23 irratti gaggeeffame tokko ifoomeetti namoonni corqaa baayyhinaan fayyadaman namoota hin fayyadamne caalaa dhibbeentaa 40 dhibee onneen qabamuu carraa gadi aanaa qabu jedha.

Namoonni torbanitti siha 4 fi isaa corqaa nyaataan carraan isaan dhibee onneen qabamuu qaban xiqqaa tahuu qorannoon kun ifoomee jira.

Qorannoon biyyaa Xaaliyaanii, Chaayinaa fi Ameerikaatti gaggeeffame bifuma walfakkaatuun namoonni corqaa baayyhinaan nyaataan carraa dhibee Onneen qabamuu qaban gadi aanaa tahuu mirkaneessee jira.

Gareen qorattootaa kun faayidaa corqaan fayyaa namaaf qabu irratti qorannoo gadi fageenyaan gaggeessuuf karoorfachuu isaanii ibsamee jira.

Akka gareen qorattootaa kunneen jedhanitti corqaa/Qaaraa nyaachuun faayidaan inni fayyaa namaaf qabu hanga ammaatti ifaatti taahuu baatus fedhii nyaataa dabaluu fi gammachuu uumuuf buhaa qabaachuu ibsaniiru.

Qorataan biyya Ingilaand tokko akka jedhutti corqaa baayyhinaan nyaachuun fayyaa namaaf faayidaa olaanaa qabaachuu dubbata.",health
396,"Wabii fayyaa hawaasummaa Finfinneetin jiraattota miiliyoona 1 ol fayyadamoo taasisuuf hojjetamaa jira.
Wabii fayyaa hawaasummaa magaalaa Finfinneetin jiraattota miiliyoona 1 ol fayyadamoo taasisuuf kan hojjetamu tahuun ibsame.
 
Hogganaan Biiroo Fayyaa Finfinnee Dooktar Yohaannis Caalaan inshuraansii fayyaa hawaasummaa aanaalee magaalichaa hunda qaqqabamaa taasisuuf hojjetamaa jira jedhaniiru.
 
Onkololeessaa eegalee mana manarra deemuun galmeen gaggeeffama ajiraachuu ibsan.
 
Tajaajilicha laachuuf; kenniinsa tajaajila fayyaa, dhiyeessii dawaa fi qophiileen biroo xumuramaniiru.
 
Galmee Onkololeessaa jalqabee gaggeeffameen abbootiin warraa fi haadholiin warraa kumni dhibbi 1 fi kumni 80 ol galmaahaniiru.
 
Abbootiin warraa fi haadholiin warraa harka qalleeyyii tahan kumni 55 tajaajila faala fayyaa bilisaa akka argatan hojjetama ajira jedhan hoggantichi.
 
Tajaajila yaala fayyaa bilisaa argachuuf jiraataan magaalichaa waggaatti Birrii 350 kaffaluutu isarraa eegama.
 
Wabii inshuraansii fayyaa hawaasatiin bara 2009 jalqabee namoonni kumni dhibbi 4 fi kumni 46 ol fayyadamoo tahaa jiru.
 
Sadarkaa biyyaatti sagantichaan namoonni miiliyoonni 20 ol fayyadamoo tahaa jiru.
",health
397,"Buhaa dursanii qoratamuu kaanserii hulaa gadameessaa. 
kaanserii hulaa gadameessaa dhibichaan utu hin qabamiin fi dhiibbaa osoo hin qaqqabsisiin dursanii yaalaa taasisuun dhibicha ittisuun ni dandahamaa.

Barbachiisummaa qorannoo dursanii taasisuu kaanserii hulaa gadameessaa

Ityoophiyaa keessatti waggaatti hospiitalaa kan deemanii yoo qoratamaan dubartoonni kuma 7 ol dhibee kaanseriin saaxilamoo yoo tahan, kanneen keessaa kumni 6 ol ammoo dhibee kanaan lubbuu isaanii kan darbu tahuu ragaan Kolleejjii Miliiniyeem Qidduus Phaawloos irraa argame ni muldhisa.",health
398,"Dooktar Amiir Amaan aanoota naannoo Sumaalee garagaraa daawwatan. Ministirri Ministira Fayyaa Dooktar Amiir Amaan hoggantoota biiroo fayyaa naannoo Sumaalee waliin tahuun naannoo Sumaalee magaalaa Godee, godina Shabalee fi aanaa Qalaafoo daawwataniiru.

Dooktar Amiir dhaabbilee itti waamamanii fi hoggantoota biiroo fayyaa naannoo Sumaalee waliin tahuun naannoo Sumaalee magaalaa Godee, godina Shabalee fi aanaa Qalaafoo haala fayyaa hawaasaa, dhaabbilee fayyaa fi dhiyeessii waliigalaa meeshaalee fayyaa daawwataniiru.

Hospitaalaa waliigalaa Godee yaala haadholii fi daahimmanii meeshaa guutameen wiirtuu tokko keessaatti akka kennamuuf minsteerri fayyaa baasii guutummatti uwwisuun haaroomsuuf waliigaleera.

Hospitaalicha kan barbaachisan meshaalee yaalaa ijaa fi onneee, altiraasawudii fi raajii ministeera fayyaa, biiroo fayyaa naannichaa fi fandii hospitaalichaaf qophaaheen bituuf waliigalteera gahamuu ragaan ministeera fayyaarraa arganne ni muldhisa.",health
399,"Sagantaan  wabii fayyaa hawaasaa ofkeessatti qabate lammiilee miiliyoona 22.5 haammachuu Ejansiin Fayyaa Ityoophiyaa beeksise.

Sagantaan wabii fayyaa hawaasa haammate magaalaa fi baadiyaatti idilee kan hin taane damee diingdeerratti bobbahanii kan argaman kutaa hawaasaa fayyadamoo kan taasisuudha.

Sagantaan wabii fayyaa kun bara 2003 aanoota 13 keessatti yaaliif naannoo Tigiraay, Amaaraa, Oromiyaa fi Naannoo Kibbaatti eegalamee, muuxannoo argame gabbisuun bara 2006 akka babbalatu taheera.

Daayrektarri olaanaan ejansichaa Dooktar Miizaan Kiiroos ibsa harha laataniin sochiin sagantaa wabii fayyaa hawaasaa bara 2011 naannoolee 5 fi bulchiinsa magaalaa 1 kan argamu aanoota 657 eegalamee aanoota 509 qophiiwwaan duraa xumuramuun miseensota isaaniif tajaajila fayyaa kennuu eegalameera.

Aanoota kanneen keessa kan jiraataan lammiileen miiliyoona 22.5 tahan sagantaa wabii fayyaa hawaasaan hammatamaniiru jedhan.

Lammiileen sagantaa wabii fayyaa  hawaasaan hammatamaan keessaa galii gad-aanaa kan qabaan baasii fayyaa waggaa uwwisuu kan dandahu lammiilee miiliyoona 5 ol tahan baasii fayyaa isaanii mootummaan akka uwwisu taheera jedhan.

Bara baajata 2011 buusiin miseensoota Birrii biiliyoona 1.2 walitti qabamuu kan ibsuun, miseensoonnii fi maatii sagantaa wabii fayyaa yaalaa fayyaa argataaniif kafaltiin miiliyoona dhibba 6 fi miiliyoona 17 raawwatamuu ibsaniiru.

Sagantaan wabii fayyaa hawaasaa haammate bara 2012 galmee miseensootaa fi haaromsaa baatii Muddeerraa eegalee raawwatamaa jiraachuu beeksisaniiru jechuun Zabiib Taklaaytu gabaase.",health
400,"Qorannoon tokko akka ifoomsetti ciree otuu hin nyaatin sochii qaamaa taasisuun coomni garaa keessatti akka hin baayyanne taasisa.

Ciree nyaachun dura sochii qaamaa taasisuun carraa dhukkuboota akka dhiibbaa dhiigaa, istirookii (hiddi dhiigaa sammuu cufamuu ykn dhiigni sammuu keessatti dhangalahuu), dhukkuba sukkaaraa, dhukkubbii dugdaa, furdina akka malee fi kaansariin qabamuu ni hirdhisa.

Akka qorannoon barruu ‘Sanday Briitaaniyaah akka muuldhisutti ciree otuu hin nyaatin sochii qaamaa taasisuun furdina akka malee ni hirhisa.

Akkasumas coomni garaa keessatti akka hin baayyannee fi  maashaan qaama keenyaa akka jabaatu, akkasumas humna gahaa akka qabaannu godha jedha.

Akka qorannoo barruu kanaatti namoonni sochii qamaa taasisan namoota sochii qaamaa hin taasifne caalaa carraan isaan dhukkuba dhiibbaa dhiigaa, sukkaaraa fi dhukkuboota kanaan walqabatuun qabamuu xiqqadha.

Ciree nyaachun dura sochii qaamaa gahaa tahe gochuun fayyaa qaamaa fi sammuu keenyaa ni fooyyessa.",health
401,"Dameen fayyaa dhuunfa kakkahumsi investimentii garagaraa taasifamee akka babbalhatuu hojjetamaa jira.

Dameen fayyaa dhuunfaa akka investimeentii biyya tokkootti kakkahumsi garagaraa taasifame akka babbalhatuuf hojjetamaa jiraachuu ministeerri Fayyaa beeksise.

Kakkahumsi damichaaf taasifamu tajaajilli fayyaa biyyatti akka cimuu kan gargaaru tahuu Ministiri Ministira Fayyaa dooktar Amiir Amaan fuula Feesbuukii isaaniirratti ibsaniiru.

Galma gahinsa isaaf waajjirri ministeerichaa komishinii investimeentii Ityoophiyaa fi korporeeshinii baankii misoomaa lafaa waliin marii taasisuun ibsameera.",health
402,"Hoospitaala Qidduus Phaawloos keessatti giddugalli haadholii fi daahimmanii ijaarrame hojii eegaluufi. 
 Hoospitaala Qidduus Phaawloos keessatti giddugalli haadholii fi daahimmanii ijaarrame hojii eegaluufi.

Ministirri Ministeera Fayyaa Dooktar Amiir Amaan giddugala haadholii fi daahimmanii Hoospitaala Qidduus Phaawloos, akkasumas giddugala kuusaa galteewwan yaalaa Eejansii Dhiyeessii Qorichaa Ityoophiyaatti ijaarrame daawwataniiru.

Giddugalli haadholii fi daahimmanii kun kan abbaa darbii 8 yammuu tahu, sireewwan yaalaa mijatoo 450 kan qabu yammuu tahu, dhiyeenyatti ebbifamuun hojii kan eegalu tahuu Dooktar Amiir Amaan beeksisaniiru.

Giddugalli kuusaa galteewwan yaalaa Eejansii Dhiyeessii Qorichaa Ityoophiyaatti galteewwan yaalaa qabbana diigrii seentiigireedii 2 amma 8tti kuufamuu malan, kutaaleen qabbanaa 6 hojjetamaniiru.

Kutaaleen qabbana olaanaa 2; kan diigrii seentii gireedii 25 amma 15 qaban ijaarramanii xumuramaa jiru.
",health
403,"Dhibeen ‘giinii woormh waggoottan lamaan darbanitti namarratti hin muulhanne jedhame.
Lakkoofsi dhibichaa bineeldotarratti muulhate 17 gara 8 hirhachuu Ministeerri Fayyaa FDRI beeksise.

Gamaaggamni waggaa 24ffaa sagantaa dhibee ‘giinii woormh balleessuu magaalaa Gaambeellaatti gaggeeffameera.

Dhibicha balleessuuf Ministeerri Fayyaa FDRI, mootummaan naannoo Gaambeellaa, dhaabbileen tumsaa fi hawaasni qindoominaan hojjechuun ibsameera.

Ministirri Ministeera Fayyaa Dooktar Amiir Amaan dhibicha bineeldotarraayis guutummaan balleessuuf ni hojjetama jedhaniiru.
",health
404,"Guyyaan HIV/AIDS sadarkaa naannoo Oromiyaatti magaalaa Jimmaatti kabajame.

Guyyichi sadarkaa addunyaatti siha 32ffaaf, Ityoophiyaatti ammoo siha 31ffaaf marii paanaalitiin kabajamee oolera.

Itti aanaan hogganaa Biiroo Fayyaa Oromiyaa obbo Nagaash Simeen tamsahinni HIV/AIDS sadarkaa biyyaatti %0.9, akka naannoo Oromiyaatti ammoo %0.6 tahuu ibsaniiru.

Tamsahina vaayrasichaa ittisuuf hojii hojjetamaa jiruun hirhachaa dhufuu ibsaniiru.

Ammas taanan qooda fudhattoonni hundi ittisaa fi tohannoo tamsahina vaayrasichaarratti hojjechuu akka qaban ibsaniiru.

Waltajjicharratti hirmaattonni 500 ol argamaniiru.

Haaluma walfakkaatun guyyichi sadarkaa naannoo Gaambeellaattis kabajamee oolera.
",health
405," Baankiin Addunyaa ijaarsa dandeettii fi leenjiif, Doolaara Ameerikaa miiliyoona dhibba 1 fi miiliyoona 50 Inistiitiyuutii Fayyaa Hawaasaa Ityoophiyaaf deeggarsaan laate.

Deeggarsi kun laabraatoorii baayooseeftii sadarkaa eeggate 3 fi meeshaalee barbaachisan guutuuf kan gargaaru akka tahe ministirri Ministeera Fayyaa Dooktar Amiir Amaan himaniiru.

Naannolee hundaa fi bulchiinsa magaalotaa keessatti laabraatoorii baayoo seeftii sadarkaa 2ffaa 15 meeshaalee guutuu waliin ijaaruuf kan gargaaru akka tahes Dooktar Amiir Amaan himaniiru.

Naannolee fi bulchiinsota magaalaarra laaboraatoorota jiran 8f meeshaa guutuuf oola.

Bulchiinsa ittisa balaa fayyaa hawaasaa biyyoolessaa cimsuu fi sirna qabiinsa ragaalee biyyoolessaa, naannolee fi bulchiinsota magaalaa fooyyessuuf oola.

Dabalataan giddugala qoricha ittisa ilbiisotaa cimsuu fi ogeeyyii gahoomsuuf kan oolu tahuu ministirri Ministeera Fayyaa Dooktar Amiir Amaan ibsaniiru
",health
406,"Dhaabbanni Miti Mootummaa HUMAN BRIDGE Hospitaala Rifeeraalaa Yuniversitii Amboof Deeggarsa Meeshaalee Yaalaa Dhukkubsattootaaf oolu Qarshii Miiliyoona 7 Olitti Tilmaamamu Gumaache.

Daarikterri Hospitaalaa Rifeeralaa Yuniversitii Amboo Dooktar Guddataa Imaanaa deeggarsi kun biyya Swiidiin irraa kan dhufe tahuu fi tajaajila saffisaa fi qulqulluu hawaasaa keenyaaf kennuuf kan tajajjilu jedhan.

Deeggarsi argames siree ciisichaa ammayyaahaa fi meeshaalee yaalaa teeknooloojiin deeggarame garagaraa qarshii Miiliyoona 7 ol baasuu tahuus himaniiru.

Dooktar Guddataan Hospitaallichi hospitaala sadarkaasaa eeggatee ummata Lixa Oromiyaa keessa jiran tajaajiluuf ijaarsa dabalatee hojii balhaa hojjechaa jiraachuu himaniiru.

Dooktar Abdurqaadir Galgaloo Itti Aanaan Biiroo Fayya Oromiyaa tajaajila yaalaaf dhaabbileen deeggartootaa hedduu murteessaadha.

Hospitaala kanaf X-Ray Ilkaaniis ni kennina; Lixa Oromiyaaf Hospitaala Riiferaalaa akka tahuuf ni hojjenna jedhaniiru.

Obbo Addaamuu Aalleliny hoogganaa dhaabbata HUMAN BRIDGE Ityoophiyaa kan tahan biyya seenaa qabeettii Amboof deeggarsa yaalaa kana fiduuf hedduun gammadaa jedhan.

Hojiilee misoomaa biyyatti hunda keessatti ni hirmaanna, Hospitaalota naannoo Amboo jiran hundaaf deeggarsa meeshaalee yaalaa ni taasifnaa jedhaniiru.

Dooktar Taaddasee Qaanahaa preezdaantiin Yunivarsitii Amboo deeggarsa dhaabbatichi taasise galateeffachuun, sochiin waggoota lama keessatti taasisaa jirru tajaajila fayyaa hawaasa keenyaaf hedduu murteessaadha jedhan.

Babalhina Hospitaalichaafis qarshii Biiliyoona1.7 oliin ijaaraa jiraachuus himaniiru.

Daabbanni Miti Mootummaa Human Bridge Hospitaalota godina Shawaa Lixaa jala jiraniif deeggarsa meeshaalee yaalaa taasisuuf walii galtee mallatteeseeera.

Akka ragaa kominikeeshinii Godina Shawaa Lixaarra arganne muldhisutti, waliigaltee kana kan mallatteessan Dooktar Abdurqaadir Galgaloo Itti aanaa Biiroo Fayya Oromiyaa, Dooktar Taaddasee Qaanahaa preezdantiin Yunivarsitii Amboo fi Obbo Addaamuu Aalleliny hoogganaa dhaabbata HUMAN BRIDGE Itiyoophiyaa waliin yuniversitii Ambootti walii galteen mallatteesaniiru.",health
407,"Yaahiin hawaasummaa fi jijjiirrama amalaa biyyaaleesaa 2ffaan ‘hawaasummaa fi jijjiirrama amalaa dhimma fayyaafh dhaadannoo jedhuun gaggeeffamuu eegalee jira.

Yaahiin kun Sadaasa 29 hanga Muddee 1 ,2012 tti kan gaggeeffamu tahuu ibsameera.

Damee fayyaan duhaatii haadholii fi daahimmaanii hirhisuu fi dhibeewwan daddarboo ittisuuf hojiin hojjetame gaarii tahus ammalee rakkoon hin furamne jiraachuu Ministirri Fayyaa Dooktar Amiir Amaan dubbataniiru.

Rakkoolee fayyaa hin furamne irratti jijjiirrama fiduuf ogeeyyiin fayyaa fi dhaabbileen fayyaa hawaasummaa fi jijjiirrama amala irratti xiyyeeffachuun hojjechuu qabu jedhan.

Yaahii kana irratti barreeffamni qorannoo 26, dubbiiwwan onnachiisoo fi muuxxaannoo wal jijjiirran ni dhiyaatu.

Dabalataan dhaabbilee barnootaa olaanoon keessatti qorannoon gaggeeffamuu fi dhaabbilee mootummaa fi mit mootummaan hojiin jijjiirrama hawaasaa fiduuf hojjetaman waliiti hidhuun buhaa caaluuf akka qophaahu kallattiin ni kaahame jedha ragaan Ministira Fayyaa argame.
",health
408,"Pireezedaantiin FDRI Saahilawarq Zawdeen Yuunvarsiitii Samaraa fi Hoospitaala Duubtii daawwatan.

Barattoota dubartoota yuunvarsiitichaa waliin dhimmoota addaddaarratti marihataniiru.

Mana Barnoota Bultii Addaa Dubartootaa Samaraa daawwachuunis dhagaa buhuuraa proojaktii babalhisuu kaahaniiru.

Hoospitaala Duubtiittis argamanii daawwii hojii taasisaniiru.

Sochii hawaasummaa namoota HIV/AIDS dhiiga isaanii keessa jirus laalaniiru.

Pireezedant Saahilawarq guyyaa HIV/AIDS sadarkaa biyyaatti magaalaa Samaraatti kabajamerratti hirmaachuuf kaleessa ture magaalicha kan galan.
",health
409,"Akka qorattoonni Yunivarsiitii Maanchsitar jedhanitti ifti cuqulisaa meeshaalee kanneen akka bilbilaa fi kompiitara irraa argannu rakkoo ijoo hirriba keenyaa miti jedhan.

Dhimma kana qorachuuf hantuuta irratti ifa garaagaraa baasan.

Argannoon qorannoo kanaas ibsaan sun hangam hohaa fi ifaa dha waan jedhu irratti marii taasisaniiru.

Namni hundi marsaa rafuu fi dammaquu uumamaan qaba.

Qaamni nama haala naannoo waliin wal simee waan jiraatuuf guyyaa dammaqaa yoo tahu halkan immoo miira hirribaatu itti dhagahama.

Qorattoonni yeroo dheeraa dhaaf ibsaan nam-tolchee marsaa uumamaa kana jeequ ni dandaha jechaa turan.

Gareen qorattootaa kun ifa ibsaa guddaa fi xiqqaa irra kaahuun halluusaa immoo cuquliisaa fi keellootti geeddaraa hantuutatti agarsiisan

Akkuma eegame halluun ifaa tahe hirriba qabsiisurra dammaqsaa taheetu argame.

Yeroo halluun ifa kanaa gara cuqulisaatti geeddaramu miira hirribaa akka fide dubbatu qorattonni kunneen.

Hogganaan qorannichaa Doktar Diim Biraawon argannoo isaanii waan addunyaa uumamaa walii wal-simedha jedhan.

Sabiibnisaa miira hirribaa akka nutti hin dhagahamne kan godhu ibsaa halluu ifaa tahe qabuu fi hohadha jedhan.

Kanaaf ifti qaama keenyarratti dhiibbaa akka hin qabaanne yoo feene halluu cuquliisaa fi dimismisaatti geeddaruu qabna.

Ifti halluu adii fi keelloo qabu immoo dammaquu fi sahaahiinnii akka namattii dhagahaamuu taasisaa.

Hantuutni halkan halkan dammaqxuu haa taatuyyuu malee dhiibbaa ifti hoosiftoota irratti qabu wal fakkaataadhas jedhaniiru.",health
410,"aannoo Kibbaa godinaalee 5tti talaalliin pooliyoo duulan kennamuufi.

Biiroon Fayyaa naannichaa ibsa laaten akka beeksisetti, dhibeen pooliyoo fakkaatu naannoo Oromiyaa godina Arsii Lixaa aanaa Siraarootti muulhateera.

Toorri kunis nananichaaf daangaa waan taheef talaallichi godinaalee Kibbaa 5 keessatti aanaalee argaman 12tti ni laatama jedheera.

Talaallichi Jimaata; Muddee 10,2012 eegalee daahimman umriin isaanii waggaa 5 gadi taheef ni laatama.

Marsaa jalqabaatin godina Hadiyyaa, Kambaataa Xanbaaroo, Halaabaa, Sidaamaa fi Walaayittaatti kennama.

Kananais talalalichi daahimman kuma dhibba 1 fi kuma 76f laatama jedheera biirichi.

Marsaa lammaffaatin ammoo godina Sidaamaa jalatti aanaalee argamanii fi magaalaa Hawaasaatti ni kennama.

Arsii Lixaa aanaa Siraarootti dhibeen pooliyoo fakkaatu daahimman 24 irratti muulhachuun ibsameera.

Dula talalalii ittisaa fi tohannoo pooliyoo kanarratti naannon Oromiyaa fi Kibbaa qindoominaan hojjechaa jiraachuun eerameera.
",health
411,"Lammii Biritiish kan taate onneen ishee sahaatii jahaaf dhahannaa dhaabdee booda lubbuun itti deebihutu dhagahame.

Tahiin kun ‘haala duraan beeknurraa addaah jedhan doktoroonni.

Awudirey Iskooman hohi qaama ishii ariitiin hirhachuun kan mudate abbaa warraashee wajjin osoo cabbii gaara daangaa Ispeenii fi Faraansaay gidduutti argamu irra deemtuu ture.

Ogeeyyiin fayyaas onneen ishee yeroo dheeraaf dhiiga rabsuu dadhabuun ibsan.

aadde Iskoomaan guutummaatti bayyanataa jiraatus, waqtii Birraa dhuftus deebiheen cabbii kanarra deema jetti.

Dubartiin ganna 34 Baarseloonaa jiraattuu kun suuta dubbii dadhabaa erga turte booda haala qilleensaa naannoo Pirinees jedhamu kana dandamachuu dadhabdee of wallaalte.

Haalli fayyaashis muddama keessa wayita seenu walhaansa yeroo muddamaa abbaan warraashee wayita eegaa tures duuteetti sehee ture.

Addee Iskoomaan ‘Catalan channel TV3h jedhamutti akka himtetti, harganuu dadhabuu fi onneen ishees dhahachuu dadhabuun muddama keessa seente.

Lubbuu barartoonni sahaatii lama booda wayita iddoo jiran qaqqabanitti hohiinsi qaama ishii 18C tti gadi hirhateera.

Akka Hospitaala Baarselonaa keessatti argamu qaqqabdeenis mallattoolee lubbuun keessa jiraachuu hin agarsiistu ture.

Haalli qilleensa qorraan naannoo gaara kanaa ture dhukkubbii Iskoomaaf sababa tahullee, lubbuun ishii akka ooluuf fayyadeera jedhan Dooktar Iduwaard Argudoo namni jedhaman.

Ogeessi kun akka jedhutti hohi qaama ishee hirhachuun wayita of wallaalte sana qaamnii fi sammuun ishee akka rakkoo caalu keessa hin seenne fayyaduu himan.

Aadde Iskoomaan guyyoota 12 booda hospitaalaa baate. Ogeessi fayyaa narviin ishiis miidhamuu dandahaa jedhanii yaaddahaa akka turan himaniiru.",health
412,"Itti aantuun af yaahii Mana Maree Bakka Buhoota Ummataa aadde Shittaayee Minaalan miseensota koree dhaabbii mana marichaa addaddaa waliin Waldaa Namoota Rakkoo Guddina Sammuu Qabanii fi Diibooraa Faawundeeshin daawwatan.

Daawwichaanis deeggarsa dhiyeessii addaddaaf kan oolu Birrii kuma dhibba 1 fi kuma 75 laataniiru.

Itti aantun preezdaantii boordii Waldaa Namoota Rakkoo Guddina Sammuu Qabanii aadde Mihirat Niguseen waldichi ega hundeeffamee waggoota 25 lakkoofsisuu ibsaniiru.

Magaalota 25tti dameewwan isaa banatee hojjechaa jira.

Rakkoon guddina sammuu %85 yeroo ulfaa fi dahumsaarratti of eeggannoo barbaachisaa gochuu dhabuu fi hanqina nyaatarraa uumama.

Jilichi haaluma walfakkaatun Diibooraa Faawundeeshin daawwataniiru.

Hundeessaan faawundeeshinichaa af yaahiin duraanii obbo Abbaa Duulaa Gammadaan kaayyon dhaabbatichaa mirga daahimman rakkoo guddina sammuu qabanii kabachiisudha jedhan.

Tola ooltonni tumsa taasisaa jiraachuu ibsanii, mootummaanis daahimman rakkoo akkanaa qabaniif tumsa taasisuutu irra jiraata jedhaniiru.
",health
413," Dubartoonni dhiirota caalaa dhiibbaa dhiigaaf saaxilamoo tahuu qorannoon tokko ifoomse.

Qorannoon kana dura taasifame tokko dhiironni dubartoota caalaa dhiibbaa dhiigaaf saaxilamoo tahuu ifoomset ture.

Qorannoon Ameerikaadhaa tibba kana ifoome tokko ammoo dhiibbaan dhiigaa dhiirota caalaa dubartoota irratti akka heddummaatu ifoomsera.

Qorannoon kun namoota umriin isaanii waggaa 5 hanga 98 tahan kuma 32 fi 833 irratti kan adeemsifame yoo tahu, kanneen keessaa kumni 17 fi 733 dubartoota turan.

Buhaan qorannichaa akka muulhisutti dhiironni umrii digdamaa keessa jiran dhiibbaa dhiigaa olaanaaf ni saaxilamu jedha.

Yaatahuutii dubartoonni umriin isaanii waggoota 40n keessa jiran ammoo dhiibbaa dhiigaa olaanaa qaban jechuun qorattoonni beeksisaniiru.

Dhiibbaan dhiigaa gadi aanaan koorniyaa lamaan irratti kan walfakkaatu tahuun ibsameera.

Walumaa gala buhaan qorannichaa akka ifoomsetti dubartoonni dhiirota caalaa dhiibbaa dhiigaa olaanaa qabu jechuun ibseera.

Qorannichi dubartoonni umrii ijoollummaan dhiibbaa dhiigaa olaanaa tahe qaban hanga umriin isaanii dabalaa deemu dhukkuboota onnee fi ujummoo dhiigaaf kan saaxilaman tahuu mulhiseera.",health
414,"Waggoottan sadan darbanitti tajaajila fayyaa haadholii fi daa'immaniirratti fooyya'iinsi muul'ateera jedhe Ministeerri Fayyaa FDRI.

Proojaktiin fooyyessa tajaajila fayyaa haadholii fi daa'immanii waggoottan sadan darban Dhaabbata Deeggarsaa Ameerikaatin hojjetamaa ture gamaaggamameera.

Proojaktichi naannoo Oromiyaa, Amaaraa, Tigraayii fi naannoo Kibbaatti hojiirra oolaa tureera.

Hojichaan fooyya'iinsi muul'achuu ministeerichi eerera.

Proojaktii Doolaara Ameerikaa miiliyoona dhibba 1 fi miiliyoona 20n, dhaabbilee fayyaa aanaalee 396 qaqqabuun danda'ameera.",health
415,"Dhaabbanni Ingiliiz ‘KSJh jedhamu hojjettoota isaa tamboo hin xuuxnef boqonnaa waggaa dabalataa kan laatu tahuu beeksise.

Dhaabbatichi qajeelfama haaraa baasen hojjeettoota tamboo hin xuuxnee fi xuuxuu dhaabaniif boqonnaa dabalataa kan laatu tahuu beeksiseera.

Dhaabatichi boqonnaa waggaarratti guyyoota dabalataa afur kan kennu tahuu ibseera.

Hojjettoota dhaabbatichaa 11 keessaa walakkaan tamboo kan xuuxan yoo tahu, qajeelfamichi bahuun walqabatee hojjetaan tokko tamboo xuuxuu dhiisera jedhame.

Namni tokko guyyaatti daqiiqaa 10f tamboo yoo xuuxe waggaatti guyyoota 16 akka qisaasu ibsameera.

Itti gaafatamtoonni dhaabbatichaa qajeelfamicha kan baasan Jaappaan akkanaan buha qabeettii tahuu isheetini jedhaniiru.

Qorannoo Faawundeeshiniin Onnee Ingiliizi bara Faranjootaa 2014 gaggeessen, namni tokko guyyaatti tamboo xuuxuuf daqiiqaa 10 yoo qisaase, Paawundii biiliyoona 8.4 dhabsiisa jedha.",health
416,"Finfinnee, Amajjii 5, 2012 (FBC) – Guyyaatti buna siinii afur dhuguun ulfaatina qaama hirhisuuf akka gargaaruu qorannoon takka ibseera.

Guyyaatti buna siinii afur dhuguun cooma qaama keessatti argamu akka hirhisu qorannichi ifoomsera.

Qorannichii namoota ulfaatina qaama olaanaa qaban 126 baatiiwwan jahaaf  hordoffii taasisaa ture.

Baatii jahaaf guyyaatti buna siinii afur namoonnii dhugaan coomni qaama isaanii keessatti argamu %4 hirhachuu dandaheera.

Kaafeeniin buna keessaatti argamu sirna buullaahinsa nyaataa saffisiisuun coomni qaama keessatti argaman akka hirhatuu taheera.

Qorattoonni kun argannoo isaanii mirkaneessuf qorannoon dabalataa akka isaan barbachisuu himaniiru.

Yuunivarsiitii Teeknikaa Daalaasitti argamu muummee barnoota fayyaa nyaataatti gargaaraa Proofeseraa fi Daayirektera sagantaa kan tahan Saansaan gama isaaniin, bunni ulfaatinaa qaamaa fi coomaa kan hirhisu tahuu himaniiru.",health
417,"

Finfinnee, Amajjii 5, 2012 (FBC) – Abbaan warraa fi haati warraa Giddugala Yaala maseenumaa Koollejjii Yaala Miliniyeemii Hoospitaala Qiddus Phaawulositti yaala maseeenumaa hordofaa turan daahima argataniiru.

Abbaan warraa fi haati warraa kun erga gaahila dhaabbatanii waggaa torbaa tahullee daahima argachuu hin dandeenye.

Hospitaalichi waggaa dabarsine baatii Ebila irratti kan eegale hordoffii yaala giddugala maseenummaatti taasiseen daahima jalqabaa argachuu dandahaniiru.

Abbaan warraa fi haati warraa kun daahima argachuu kan dandahan yaala ‘Intro vitro fertilizationh kan jedhamuun yoo tahu, baatii dhufanitti  haadhooliin 70 tahan yaala kanaan daahima ni argatu jedhameera.
",health
418,"
Finfinnee, Amajjii 6, 2012 (FBC) – Waggoottan sadan darbanitti tajaajila fayyaa haadholii fi daahimmaniirratti fooyyahiinsi muulhateera jedhe Ministeerri Fayyaa FDRI.
 
Proojaktiin fooyyessa tajaajila fayyaa haadholii fi daahimmanii waggoottan sadan darban Dhaabbata Deeggarsaa Ameerikaatin hojjetamaa ture gamaaggamameera.
 
Proojaktichi naannoo Oromiyaa, Amaaraa, Tigraayii fi naannoo Kibbaatti hojiirra oolaa tureera.
 
Hojichaan fooyyahiinsi muulhachuu ministeerichi eerera.
 
Proojaktii Doolaara Ameerikaa miiliyoona dhibba 1 fi miiliyoona 20n, dhaabbilee fayyaa aanaalee 396 qaqqabuun dandahameera.
",health
419,"Finfinnee, Amajjii 7, 2012 (FBC) – Dubartoonni dhiirota caalaa dhiibbaa dhiigaaf saaxilamoo tahuu qorannoon tokko ifoomse.

Qorannoon kana dura taasifame tokko dhiironni dubartoota caalaa dhiibbaa dhiigaaf saaxilamoo tahuu ifoomset ture.

Qorannoon Ameerikaadhaa tibba kana ifoome tokko ammoo dhiibbaan dhiigaa dhiirota caalaa dubartoota irratti akka heddummaatu ifoomsera.

Qorannoon kun namoota umriin isaanii waggaa 5 hanga 98 tahan kuma 32 fi 833 irratti kan adeemsifame yoo tahu, kanneen keessaa kumni 17 fi 733 dubartoota turan.

Buhaan qorannichaa akka muulhisutti dhiironni umrii digdamaa keessa jiran dhiibbaa dhiigaa olaanaaf ni saaxilamu jedha.

Yaatahuutii dubartoonni umriin isaanii waggoota 40n keessa jiran ammoo dhiibbaa dhiigaa olaanaa qaban jechuun qorattoonni beeksisaniiru.

Dhiibbaan dhiigaa gadi aanaan koorniyaa lamaan irratti kan walfakkaatu tahuun ibsameera.

Walumaa gala buhaan qorannichaa akka ifoomsetti dubartoonni dhiirota caalaa dhiibbaa dhiigaa olaanaa qabu jechuun ibseera.

Qorannichi dubartoonni umrii ijoollummaan dhiibbaa dhiigaa olaanaa tahe qaban hanga umriin isaanii dabalaa deemu dhukkuboota onnee fi ujummoo dhiigaaf kan saaxilaman tahuu mulhiseera.",health
420,"Finfinnee, Amajjii 8, 2012 (FBC) – Daahimman taphootarraa (geemiirraa) fageessun guddina sammuusaaniif faayidaa olaanaa qabachuu qorannoon tokko ifoomse.

Daahimman umuriin isaani hanga waggaa 5 tahutti taphoota geemiirra fageessun kitaaba yoo dubbifneef guddina sammuu isaaniif garii akka tahe qorannoon adda baheera.

Qorannoo Sinsinaat jedhamu giduugala daahimmaniirratti qohannoo taasiseen, daahimman bilbila sochootuu, laaptooppii fi koompiyuutaraa fi taphoota geemiirraa fageessuun kitaaba yoo dubbifneef guddina sammuu isaanii faayidaa qabachuu ibseera.

Giddugalichi qorannoo daahimmaan 47 irratt taasiseen, barnootaaf hanga gahanitti daahimman kitaabni dubbifamaafii guddatan yaada isaanii haala gaariin ibsachuu fi barnoota haala gaarii hordofuurratti olaanaa tahanii argamaniiru.

Faallaasaatin guyyaatti sahaatii lamaa oliif geemiiwwan garagaraa warren taphatan yaada ibsuu fi wantoota garagaraa adda baasu irratti buhaa gadi aanaa muuldhisaniiru.",health
421,"Finfinnee, Amajjii 12, 2012 (FBC) – Chaayinaa keessatti vaayrasii haaraa mulhateen lubbuun namoota 4 darbe.

Vaayrasiin ‘Koronaavaayirash jedhamuu yeroo jalqabaaf Chaayinaa keessatti mulhate kun namaa namatti kan darbuu fi sirna hargansuu namaa kan hubu tahuun himameera.

Vaayrasichaan haga ammaatti namoonni afur duhuu isaanii hoggantoonni biyyattii beeksisaniiru.

Wayita ammaa magaalota gurguddoo Chaayinaa Beejiingii fi Sheenziin keessatti namoonni 200 ol tahan vaayrasichaan qabamuu isaanii gabaasonni garagaraa ibsaniiru.

Haaluma wal fakkaatun bulchiinsa Wiiyaan keessatti ogeessonni fayyaa 15 vaayrasiichaaf saaxilamaniiru.

Namoonni vaayrasiichaaf saaxilaman iddoo turti qofaatti laachufiin yaala fayyaa argataa jiraachuun himameera.

Ogeessonni fayyaa Ingiliiz akka himanitti lakkoofsi namoota vaayrasii kanaan qabamanii kan Chaayinaan ibsiteen ol taha jedhaniiru.

Dhibeen kun bineensota irraa kan namatti daddarbudha jechuun Dhaabbati Fayyaa Addunyaa beeksiseera.",health
422,"Finfinne, Amajjii 13, 2012 (FBC)- Vaayrasiin Chaayinaatti mulhate caalmaatti biyyoota garagaraatti babaldhachuu akka dandahu ibsameera.

Yeroo dhiyoo as vaayrasii haaraa Chaayinaa keessatti mulhateen namoonni 9 duhaniruu.

Vaayrasichi haala amma jiru irra caalmaan babaldhachuu akka dandahus aangahoonni Chaayinaa ibsaniiru.

Bulchiinsa Wiiyaan keessatti qorannoo taasifameen haga ammaatti namoonni 440 vaayrasichaaf saaxalamuun isaanii himameera.

Odeeffannoo wayita ammaa bahaa jiru akka agarsiisutti magaalota Chaayinaa heedduu keessatti vaayrasichi babaldhateera.

Yeroo gabaabaa keessatti vaayrasiin muldhate kun babaldhachuun lubbuu lammiilee hedduu miidhuu ni dandaha jechuun aangahoonni biyyattii akeekkachiisaniiru.

Vaayrasichi Chaayinaan alatti biyyoota addunyaa garagaraatti cehee muldhachuun isaa ammoo yaaddoo biroo taheera jedhan.

Biyyoota kanneen keessaa Kooriyaan Kibbaa fi Taayilaand warreen eeramanidha.

Aangahoonni kanneen vaayrasichi sadarkaa olaanaa irra waan jiruuf biyyattiin hordoffii gahaa akka taasiftu ibsaniiru.

",health
423,"Qorannoo haaraan gosa kaansarii hunda yaaluu dandeessisu ifoome.

Sirna dhibee ofirraa ittisuu qaama namaa dabaluurratti qorannoon argame gosa kaansarii hunda yaaluu dandeessisa jedhameera.

Buhaan qorannoo haaraa kun sirna dhibee ittisuu qaama namaa irratti argame fayyadamuun dhukkuboota kaansarii hunda yaaluu dandeessisa.

Dhiiga namaa keessatti kan argamu seeliin dhiigaa adiin ‘Tiih jedhamu uumamaan kaansariin dhiigaa nama keessa akka hin jiraanne ni gargaara jedha qorannichi.

Seeliin ‘Tiih jedhamu kun dhibee ittisuu fi qaama namaa keessaa kaansarii gosa garaagaraa dhiiga namaa keessa jiran sakattahuu fi dhoorkuu ni dandaha jedhameera.

Garee qorattoota fayyaa Kaardiifiin kan ifoome qorannichi kaansarii sombaa, gogaa, dhiigaa, harmaa, kalee, kaansarii ulaa gadaamessaa kanneen biroo irratti argamanii fi kutaa yaalii keessatti ajjeesuun akka dandahamu himaniiru.

Haaluma kanaan dhibichaaf namni saaxilame dhiigni samuudaan fuudhamuun seelonni erga kutaa yaalii keessatti guddatanii booda qaama dhukkubsataa keessatti deebisuun gosa kaansarii hundaa ittisuun ni dandahama jedhameera.

Argannichi haga ammaatti bineensota qofarratti yaliin taasifamaa jiraatus, nama irratti yaalii taasisuun dura mirkaneessaan ragaa akka barbaachisu himameera.",health
424," Maddi Vaayirasii Kooroonaa gosa Bofaa ‘Kireeth fi ‘Koobraah jedhaman tahuu akka dandahu ibsame.

Maddi vaayirasii haaraa qaama hargansuu namaa miidhuun ariitiin duhaaf nama saaxilu tibbana chaayinaatti argamee, gosa Bofaa baayyhinaan giddugala chayinaa fi Lixa Ardii Eeshiyaatti argamuu tahuu dandaha jedhame.

Dhibeen kun dhuma baatii Sadaasaa bara Faranjoota 2019 giddugala Chaayinaa bulchiisa wiiyaanitti kan mulhate yoo tahu, ariitiin kutaa biyyaatti biroo fi biyyoota garagaraatti babalhachaa dhufee jira.

Dhibeen kun Ameerikaa fi biyyoota addunyaa garagaraatti babalhachaa kan jiru yoo tahu, Chaayinaan magaaloota dhibichi keessatti mulhatan guutumaan guutuutti baballi isaanii akka cufamu gootee jirti.

Vaayirasiin kun Vaayirasii waggoottan 17n darbaniif giddugala Baha Eeshiyaatti lubbuu namoota hedduu galaafataa ture tahuu saayintistoonni Chaayinaa qorannoo gaggeessaniin irra gahaniiru.

Dhaabbanni Fayyaa Idila Addunyaas vaayirasii haaraa ‘Kooroonaavaayirasiih jechuun maqaa moggaaseefii jira.

Dhibicha toohachuuf koreen yeroo ariifachiisaa fayyaa hawaasaa hundaahuu isaa daayreekteerri  jeneraalaa Dhaabbata Fayyaa Idila Addunyaa Dooktar Teewediroos Adhaanoom beeksisaniiru.

Dooktar Teewediroos dhibicha tohachuuf tarkaanfiin Chaayinaan fudhachaa jiru gaarii tahuu ibsuun, dhibichi daraan osoo hin babalhatin hojiin tohachuu fi ittisuu xiyyeeffannoo olaanaan hojjetamuu akka qabu hubachiisaniiru.

Hanga guyyaa kaleessatti namoota 571 dhibichaan qabaman keessa namoonni 17 duhuu fi namoonni 393 ammoo haaraan qabamuu Komishiniin Fayyaa Biyyaaleessa Chaayinaa beeksiseera.

Lammiileen Taayilaand, Jaappaan, Kooriyaa Kibbaa, Taayiwaanii fi Ameerikaa walii gala namoonni 8 dhibee kanaan qabamuu ibsameera.",health
425," Chaayinaa keessatti Vaayrasii haaraan Koronaa jedhamu lubbuu namoota 17 darbuu isaa aangawoonni tajaajiila eegumsa fayyaa biyyatti beeksiseera.

Lakkofsii namoota duhanii 9 tahuun eega ibsamee booda al tokkoon 17 gahe jedhama.

Angawoonni akka jedhanti duutii kun kutaa Chaayinaa Hubee keessatti kan dhaqqabee yoo tahu namoonni 600 kutaalee biyyatti 13 keessatti vaayrasii kanaan qabamuun isaanii ibsamee jira.

Vaayrasiin Chaayinaatti mulhate caalmaatti biyyoota garagaraatti babaldhachuu akka dandahu ibsameera.

Yeroo gabaabaa keessatti vaayrasiin muldhate kun babaldhachuun lubbuu lammiilee hedduu miidhuu ni dandaha jechuun aangahoonni biyyattii akeekkachiisaniiru.

Vaayrasichi Chaayinaan alatti biyyoota addunyaa garagaraatti cehee muldhachuun isaa ammoo yaaddoo biroo taheera jedhan.",health
426,"Hawasni dhiiga arjoomun lubbuu baraaruun gaheesa akka bahatu Tajaajjilli Baankii Dhiigaa Biyyoolessaa beeksise.

Tajaajjilli Baankii Dhiigaa Biyyoolessaatti Gaggeessan Garee Dhiiga Arjoomtotaa obbo Zalaalam Kaasaayee hanqina dhiigaan duhaatii haadholii, daahimman, waldhaanamtoota yaala baqaqsanii yaaluu, miidhaa balaa tiraafikaa fi kanneen biroon dhufan dhiiga arjoomuun duharra oluu akka qaban ibsaniiru.

Lammiin Ityoophiyaa umurii 18 hanga 65 kiiloo 45 ol tahe kamuu gara dhaabbatichaa dhufuun deeggarsa namummaa taasisuun gaheesa bahachuu akka dandahu obbo Zalaalam eeraniiru.

Dhaabbatichi karoora Baatii 6 %98 milkeessuu fi akka biyyaalessatti haalli dhiiga arjoomu sadarkaa gaarirra jiraachu ibsaniiru.

Namni kamuu Baatii sadiin dhiiga arjoomu akka dandahuu fi bilbila tolaa 8040 fayyadamuun bilbiluu akka dandahu himaniiru.

Miidiyaa, dhaabbileen amantii akkasumaas qamooleen dhimmisaa isaan ilaallatu hawasni dhiiga akka arjoomuniif hojii kakaasi akka hojjetan dhaabbatichi waamicha dhiyeessera.",health
427,"Akka ibsa Dhaabbata Faayyaa Addunyaatti vaayrasiin koroonaa vaayirasii bifa utaalloo yoo tahu, utaalloo sadarkaa xiqqaarraa hanga miidhaa cimaa qaqqabsiisuu malutti vaayreesii babalhachuu dandahudha.
Vaayirasiin kun namaa fi bineeldota gidduutti kan daddarbudha. Fakkeenyaaf vaayrasiin SARS adurreerraa gara namaatti darba jedhameet amanama. Vaayrasiin MERS ammoo gaalarraa gara namaatti kan darbudha.
Koroonaa vaayiras jechi jedhu jecha Laatiinii ""Koroonaa"" jedhurra kan dhufedha.
Akka ibsa Dhaabbata Fayyaa Addunyaatti mallattoolee infeekshinii kan qabu yoo tahu, hohinni qaama dabaluu, qufaasisuu, afuura kutuu fi rakkinoota hargaansuu mudachuu fahi.

Vaayirasiin kun dhukkuboota cimaan nama gahuu dandahu. Fakkeenyaf rakkina sirna hargansuu, kaleen hojii akka dhaabuu fi duhas kan qaqqabsiisudha.

Gabaasonni garagaraa akka muldhisanitti, akka dhibeen vaayirasii koroonaa itti uumamee beekkamuu yoo baateyyu, guyyoota 10 hanga 14 gidduutti kan uumame akka tahe maddeen garagaraa ni addeessu.

Dhibeen kun dhuma baatii Sadaasaa bara Faranjoota 2019 giddugala Chaayinaa bulchiisa Wiiyaanitti kan mulhate yoo tahu, ariitiin kutaa biyyattii biroo fi biyyoota garagaraatti babalhachaa dhufeera.

Dhibeen kun Ameerikaa fi biyyoota addunyaa garagaraatti babalhachaa kan jiru yoo tahu, Chaayinaan magaalota dhibichi keessatti mulhatan guutumaan guutuutti baballiin isaanii akka cufamu gootee jirti.

Tajaajilli geejjiba hawaasaa akka lakkoofsa biyyatti sahaatii 10:00 irraa eegalee buufannii baaburaa fi xiyyaaraa imaltoota keessummeesuun muddaman duwwaa turan.

Qondaaltonni fayyaa biyyattii namoonni magaalicha jiraatan waan funyaanitti keewwatan irraanfatanii akka hin baane hawaasa akeekkachisaniiru. Namoonni akka walitti hin qabamne gorseera.",health
428,"Vaayrasiin noovil koornoo Ityoophiyaatti miidhaa akka hin qaqqabbsiisne hojiin ittisaa fi tohannoo hojjetamaa jiraachuu Inistiitiyuutiin Fayyaa Hawaasaa Ityoophiyaa beeksise.

Hojiin hohina qaamaa imaltootaa Buufata Xiyyaaraa Idil Addunyaa Booleetti adda baasuu eegalamuu Inistiitiyuutiin Fayyaa Hawaasaa Ityoophiyaa beeksise.

Imaltoota gara Ityoophiyaa seenaniif tajaajilli hohina qaamaa adda baasuu laatamuu eegaluu inistiitiyuutichatti ibsa harha laaten beeksiseera.

Dhaabbanni Fayyaa Addunyaa vaayrasiin noovil koornoo Muddee 21,2012 eegalee Chaayinaa naannoo Wuhaanitti mudachuusaa ifoomsera.

Sanaan boodas dhaabbatichi of eeggannaan akka taasifamu dhaamera.

Inistiitiyuutichi naannolee fi dhaabbileen qooda fudhattootaa ittisaa fi tohannichaaf qophii akka taasisan hojjechaan jira jedhameera.

Amma harha Amajjii 15,2012tti waliigalaan namoonni 581 vaayrasichaan qabamuun gabaafameera.

Namoonni 571 Chaayinaa qofarraa kan gabaafaman yoo tahu, kanneen keessaa 26 lubbuun isaanii darbeera.
",health
429,"Chaayinaatti koronaavaayirasiin hanga ammaatti lubbuu namootaa 41 darbe.
 
Addunyaan waahee vaayirasii kanaa yaaddoo keessa seenuun, biyyoonni garagaraa ofeeggannoo taasisaa jiru.
 
Ityoophiyaattis imaltoota biyya Chaayinaarraa dhufan irratti Buufata Xiyyaaraa idil addunyaa Booletti qorannoon taasifamu guyyootaan dura – Amajjii 13 bara 2012 eegalameera.
 
 
Institiyuutin Fayyaa Hawaasaa Itoophiyaa dhimma vaayirasichaarratti ibsa Jimaata kenneen, ""Dhimmicha of eeggannoon hordofaa turuu ibse. ‘Biyya keenyaaf haalli sodaachisaan tahe hin jiru,"" jedheera.
 
Daayrektarri olaanaa Institiyuutichaa Dooktar Eebbaa Abaata, ""Namootni dhimmicharratti odeeffannoo barbaadan sarara bilbilaa 8335 irratti bilbiluun odeeffannoo argachuu dandahu,"" jedhaniiru.
 
Vaayrasichi yeroo ammaa kana biyyoota 10 keessatti kan uumame yootahu, kanneen keessaa baayyinaan biyyoota Eshiyaadha.
 
Buhuuruma kanaan Ameerikaa, Faransaay, Jaappaan, Taaylaand, Kooriyaa Kibbaa, Awustaaliyaa, Maalezhiyaa fi biyyoota biroo keessatti uumamu himameera.
 
Chayinaatti hanga ammaatti vaayirasichaan lubbuun namoota 41 yoo darbu, namoonni kuma 1fi 300 tahan ammoo vaayirasichaan qabamaniiru.
",health
430," Chaayinaan bulchiinsa Wiihaanitti guyyoota 6 keessaatti Hospitaala sadarkaa eeggate ijaartee xumuruuf akka tahe beeksiifte.
 
Hospitaalli kun dhibee Vaayirasii koronaa yaaluuf kan tajaajilu jedhameera.
 
Hospitaalli guyyoota 6 keessatti ijaarramuuf jedhu kun siree ciisichaa kuma 1 ol ofkeessaa qaba.
 
Hospitaalichi lafa hektaara kuma 25 irratti kan ijaarramu yoo tahu hojiin buhura baasuu eegalameera.
 
Hospitaalli 2ffaan walakkaa baatii keessatti ijaarramee xumuramu kan biroos magaalicha keessatti eegalamuuf qophii irra kan jiru yoo tahu, dhukkubsatoota kuma 1 fi 300 ol yeroo tokkotti keessummeessuu dandaha jedhameera.
 
Akka ragaan Komishinii Fayyaa Biyyaaleessa Chaayinaa mulhisutti Vaayirasiin Koroonaa bulchiinsa Wiihaan keessatti erga muulhatee namoota kuma 2 dhibichaan qabaman keessaa namoonni 56 duhaniiru
.
Chaayinaatti sababa dhibee kanaan Hoteeloonni idila addunyaa 443 tajaajial dhaabaniiru.
 
Turistoonni miiliyoonaan lakkawwaman imala gara Chaayinaatti taasisan haqaniiru.
 
Guddina Diinagdee Chaayinaa keessaa hawwanni Turizimii % 11 qooda qaba.
 
Bara Faranjootaa 2018 keessa qofa Turistoonni miiliyoonni 62.9 Chaayinaa daawwataniiru.
 
Chaayinaatti hawwanni turizimii namoota miiliyoona 29 oliif carraa hojii uumee jira.
",health
431,"Finfinnee, Gurraandhala 21, 2012 (FBC) – Kooriyaa Kibbaatti guyyaa takkaan namoonni 594 koroonaa vaayrasiif saaxilamuun argamaniiru.

Guyyaa takkaan namoonni haaraan koroonaa vaayrasiif saaxilaman 594 tahuu giddugalli tohannoo dhukkubaa biyyattii beeksiseera.

Kanaafis haga ammaatti namoonni vaayrasichaaf saaxilaman kuma 2 fi 931 gahaniiru.

Wayita ammaas vaayrasichi biyyattiitti sadarkaa olaanaan tatamsahaa jiraachuu giddugalichi beeksiseera.

Kana malees Ameerikaa Kaalifoorniyaa fi bulchinsa Oreengoon keessatti namoonni vaayrasichaaf saaxilaman jiraachuunis ibsameera.

Dhaabbanni Fayyaa Addunyaa akka beeksisetti namoonni 59 vaayrasichaaf saaxilamaniiru.

Kahumsasaa magaalaa Wuhaan kan taasise koroonaa vaayrasiin addunyaarratti biyyoota 50 olitti muulhateera.

Namoonni kumni 83 fi 650 vaayrasichaaf saaxilamaniiru.

Dabalataan guyyaa kaleessaa qofa biyyoota 6 keessatti mulhateera.

Naannoo vaayrasichi itti muulhatetti gabaa aksiyoona idil addunyaarrattis gufuu taheera.

Dhaabbanni Fayyaa Addunyaas tamsahinni vaayrasichaa sadarkaa olaanaarra jiraachuu ibseera.",health
432,"

Finfinnee, Gurraandhala 21, 2012 (FBC) – Vaayrasii koroonaatiin qabameeran shakkamee tursa keessa kan ture bilisa tahuun mirkanaahuu Ministeerri Fayyaa FDRI beeksise.

Shakkamaan guyyoota shaniin dura Chaayinaa Beejiingii gara Ityoophiyaa kan seene yammuu tahu, amma qorannoon taasifamuufitti tursa galfamuusaa ministeerichi kaleessa beeksisuun isaa ni yaadatama.

Samuudaan isaa fudhatamee Inistiitiyuutii Fayyaa Hawaasaa Ityoophiyaatti laabraatooriin hojjetameefira.

Buhaa qorannichaatinis namichi shakkamee tursa keessa ture bilisa jedheera ministeerichi.
",health
433,"
Finfinnee, Gurraandhala 20, 2012 (FBC) – Ityoophiyaatti namni tokko Vaayrasii Koroonaan shakkamee qorannoon taasifamaafi jiraachuu Ministeerri Fayyaa beeksise.
 
Shakkamaan kun Gurraandhala 15, 2012 chaayinaa gara Ityoophiyaa dhufutu himame.
 
Yeroo ammaa iddoo yaalichaaf qophaahe keessatti qorannoon godhameefi jira jedhame.
 
Ityoophiyaattti hanga ammaatti namoonni 20 shakkamanii qorannoo taasifameen bilisa tahuun isaanii mirkanaahera.
 
Shakkamaan harha iddoo turtii shakkamtootaa keessa gale kunis buhaan isaa akkuma mirkanaaheen kan ifoomu tahuu Ministeerich beeksiseera.
 
Dhibeen kun gara Ityoophiyaa akka hin galleef mootummaan Ityoophiyaa Chaayinaa waliin xiyyeeffannoo addaan hojjechaa jiraachutu ibsame.
 
Vaayrasiin Koroonaa yeroo ammaa addunyaarratti ariitiin babalhachaa kan jiru yoo tahu, hanga ammaatti biyyoota 50 ol keessatti muulhateera.
",health
434,"
Finfinnee, Gurraandhala 20, 2012 (FBC) – Proojaktiin qulqullina marsaa laguu manneen barnootaa qabxii shamarraniirratti fooyyahiinsa agarsiisaa jiraachuu Ministeerri Fayyaa beeksise.
 
Harcaatii shamaranii hambsisuuf manneen barnootaa keessatti proojaktoonni qulqullina marsaa laguu erga eegalanii harcaatiin shamarranii xiqqaachaa dhufutu himame.
 
Dhaabbilee deeggartootaa waliin hojii qindoominaan hojjetameen buhaa jajjabeessan argamu ibsameera.
 
Akka fakkeenyaatti godina Wallagga Bahaa mana barumsaa sadarkaa 1ffaa Tokkummaa aanaa Jimmaa Arjootti harcaatiin bara 2008 %9.1 irra ture bara 2012tti % 1.8tti gadi buheera jedhame.
 
Barattoonni shamarranii mana barumsa kanaas dhiibbaan sababa marsaa laguun isaanirra gahaa ture erga proojaktiin kun hojiirra oolee furamuufii himaniiru.
 
Proojaktiin qulqullina marsaa laguu manneen barnootaa kun barattoonni durbaa qabxii fooyyaha akka galmeessaniif gumaachaa olaanaa taasisuu isaa barsisoonnis ragaa bahaniiru.
 
Mana barumsaa kana keessatti barattoottin shamarrannii sadarkaa 1ffaa – 10ffaa qabachuu isaanii ibsaniiru.
 
Shamarraan marsaa laguu arganiif meeshaaleen qulqullina marsaa laguu bilisaan kan laatamu yoo tahu, gorsi addaa fi tajaajiloonni garaagaraas ni kennamaaf jedhame.
 
Proojaktii kana caalmaatti babalhisuuf hawaasa barnootaa waliin hojjetamaa jiraachuu ragaan Ministeera Fayyaarraa argame ni muulhisa.",health
435,"
Finfinnee, Gurraandhala 20, 2012 (FBC) – Wiirtuun Yaala Sammuu Birrii miiliyoona 4.2 ijaarame ebbifame.
 
Moora Hoospitaala Speeshaalaayizdii Sammuu Qidduus Amaanuheel keessatti Birrii miiliyoona 4.2 kan ijaarame Wiirtuun Yaala Sammuu wallaansa tasaa fi tajaajila daahimmanii fi haadholii laatu ebbifameera.
 
Hoospitaalli Speeshaalaayizdii Sammuu Qidduus Amaanuheel erga hundaahee waggaa 80 lakkoofsiseera.
 
Hoospitaalichi kanaan dura haadholii fi daahimmaniif tajaajila laataa kan ture yoo tahu, haalli kennna tajaajilichaa kuta tokko qofa keessatti waan taheef dhiibbaa qaba ture jedhameera.
 
Hoospitaalichi guyyaatti dhukkubsattoota sammuu 580, waggaadhan ammoo kuma dhibba 1 fi kuma 20 fi 120f tajaajila laachaa akka jiru hoji gaggeessaan hoospitaalichaa obbo Idahoo Faajjii himaniiru.
 
Baasii ijaarsa guutuu giddugalichaa kan uwwise Faawundeeshinii Heeniikan Afrikaa tahuun ibsameera.
",health
436,"

Finfinnee, Gurraandhala 20, 2012 (FBC) –Yuunvarsiitin Jimmaa Staarkeey Hiiriing Faawundeeshin, Proojaktii Kaataraaktii fi Tajaajila Viizhin Keer Ityoophiyaa waliin tajaajila yaala bilisaa laachufi.

Tajaajila yaala bilisaa kanaan namoota rakkoo dhageettii qabaniif meeshaan deeggarsa dhageettii gurraa dabalu bilisaan ni kennama.

Deeggarsicha dhaabbataa Staarkeey Hiiriing Faawundeeshin jedhamuu fi giddugala yaalaa fayyaa Yuunivarsiitii Jimmaa waliin tahuun bilisaan ni laatu.

Arjooma meeshaa kanaan namoonni rakkoo dhageettii qaban 1000 tahan fayyadamoo ni tahu jedhameera.

Namoonni rakkoo dhageetti qaban naannichatti argaman Bitootessaa 2 haga 3, 2012 mooraa guddicha Yuunivarsiitii Jimmaatti argamuun tajaajilicha argachuu akka dandahan ragaan yuunvarsiiticharraa arganne ni muulhisa.

Dabalataan ammoo namoota dhibee ijaa qabaniif koolleejjiin mummee fayyaa Yuunvarsiitii Jimmaa, Proojaktii Kaataraaktii fi Tajaajila Viizhin Keer Ityoophiyaa waliin tahuudhan tajaajila laachufi.

Wallaansichi bilisaan kan laatamu yoo tahu, yaala baqaqsanii wallaanuu mooraa ijaatu laatama.

Tajaajilli bilisaa kun namoota 500 tahaniif, Gurraandhala 29 haga Bitootessa 5, 2012tti laatama.
",health
437,"Finfinnee, Gurraandhala 20, 2012 (FBC) – Dhibee vaayrasii koroonaa.

Dhibeen kun dhuma baatii Sadaasaa bara Faranjootaa 2019 giddugala Chaayinaa bulchiisa Huubeyitti kan mulhate yoo tahu, ariitiin kutaa biyyattii biroo fi biyyoota garagaraatti babalhachaa dhufeera.

Vaayirasiin kun erga qaama namaa seenee booda guyyota 2 hanga 7 gidduutti mallattoo argisiisuu eegala.

Walumaa galatti namoota vaayirasiin kun qaama isaanii seene keessaa hanga %95 tahan hanga guyyaa 10tti mallattoo argisiisuu eegalu.

Vaayirasiin kun erga sirna hargansuu namaa hubee booda mallatoolee akka: hohiinsa qaamaa, qufaa, holhachiisuu, qaama caccabsuu, laphee gubaa fi mataa dhukkubbii argisiisuu eegala.

Vaayrasii koronaa akkamiin ofirraa ittisuu dandeenyaa gaaffi jedhuuf;

    Harka keenya saamunaa fi bishaan qulqulluun dhiqachuu.
    Harka hin dhiqamiiniin ija keenya, afaan keenyaa fi funyaan keenya tuttuqquu dhiisuu.
    Nama dhukkuba kanaan qabametti baayhee siquu dhiisuu.
    Yoo dhukkubsanne, yoo qufaanu yoo argame haguuggii afaanii godhachuu, yoo sun dhabame ammoo afaan keenyaa fi funyaan keenya huccuudhan haguugnee qufahuu.
",health
438,"Finfinnee, Gurraandhala 20, 2012 (FBC) – Naayijeeriyaatti namni yeroo jalqabaaf vaayraasii koroonaaf saaxilamee argameera.

Namicha lammii Itaalii yoo tahu, Miilaan irraa guyyoota lama duraa Naayijeeriyaatti akka deebihe Ministirri Fayyaa Naayijeeriyaa Osaagee Ihaanir beeksaniiru.

Buhaan qoraannoo yaalaa fayyaa isaa akka agarsiisutti dhukkubsatichi mallattoolee hamaaf isa saaxilu hin qabu jedhameera.

Namni kun erga Naayijeeriyaa seenee namootattii dabarseera yoo taheef, hojiin namoota adda baasuu raawwataa turre jedhan.

Namichii vaayrasichaan saaxilamee kun nama biyyoota Sahaaraan gaditti jiraniif isa jalqabaati jedhameera.",health
439,"Finfinnee, Gurraandhala 20, 2012 (FBC)-Maanguddoon lammii Yuukreen duhanii sahaati 10 booddee lubbuu horatan.

Maanguddoon lammii Yuukreen umuriin isaanii 83 tahe, lubbuun isaanii darbuu ogeeyyiin fayyaa fi poolisiin erga mirkaneessanii 
sahaatii 10 booddee lubbuu horatan jedhame.

Maanguddoon kun torbee darbe mana isaaniitti lubbuun kan darban yoo tahu ogeeyyiin fayyaa fi poolisiin afuura baafachuu akka 
dhaabanii fi akka lubbuun isaani darbe mirkaneessuun maatiin isaani sirna awwaalchaaf qophii eegalu.

Haatahutii, isa boodde wanti tahe nama hunda rifaasise.

Maanguddoon duhaniru jedhamee sahaati 10 booddee luubbuun jiraachuu isaanii mallattoon mulhisan argamuu fi isaa booddee guutummaatti bayyanachuu eegalan.

Ogeessonni fayyaa tahiin akka kanaa isaan qunnamee akka hin beekne himaniiru.

Dhumarratti maanguddoo kana maaltu akka isaanitti mulhate yoo gaafatan ""Mootummaa waaqatu ture. Abbaa kiyya waamee, 
asitti argamuun isaaf salphaa akka hin taane gaafachuufan ture, akka wal agarruf yaade, ija kiyya banadhee yoon ilaalu garuu 
ogeessonni fayyaa uffata adii uffatanii turan.
Isaan ammoo ergamoota jedheen yaade. Garuu, isaan ogeessoota fayya turan."" jedhaniiru.
",health
440,"Finfinnee, Gurraandhala 17, 2012 (FBC) – Afrikaatti biyyoonni sadi vaayrasii koroonaaf carraa saaxilamuu olaanaa akka qaban qorannoon idil addunyaa tokko ifoomse.

Akka ibsa qorannoo kanaatti Gibtsi, Aljeeriyaa fi Afrikaan Kibbaa vaayrasii koroonaan saaxilamuuf carraa olaanaa qabu jedhameera.

Gama biraatin Ityoophiyaa, Naajeeriyaa, Sudaan, Keeniyaa, Taanzaaniyaa, Angoolaa fi Gaanaan ammoo biyyoota vaayrasii koroonaan carraa saaxilamuu gadi aanaa qaban tahuu qorannoon kun akeekera.

Akka qorannoo kanaatti vaayrasiin kun yeroo ammaa saffisaan tatamsahaa fi lubbuu namoota hedduu galaafata.

Dawwaan dhibee kanaa hanga ammaatti argamuu dhabuun ammoo biyyoota addunyaaf yaaddoo guddaa tahuun ibsameera.

Akka qorannoon meedikaalaa ‘CILANSAh jedhamu ifoomsetti namoonni dhibichaan duhan hirhataa dhufuunis tatamsahinni isaa ammas sadarkaa yaaddeessaa irra jira jedha.

Dhibee kanaan hanga ammaatti namoota kuma 77 fi 658 qabaman keessaa namoonni kumni 2 fi 663 duhaniiru.",health
441,"Finfinnee, Gurraandhala 18, 2012 (FBC) – Vaayrasiin koroonaa ariitiin babalhachaa jiraachuun ibsame.

Aljeeriyaan, Gibtsitti aanuun Afrikaatti biyya lamaffaa aardichaa vaayrasiin keessatti mulhate taatetti.

Vaayrasiin koroonaa Aljeeriyaatti mulhate kun Xaaliyaanirraa dhufuu isaa biyyattiin beeksifteerti.

Aljeeriyaa dabalatee biyyoota akka Oostiriyaa, Krooshiyaa fi Swiizarlaanditti namoonni vaayrasii kanaan qabaman namoota Xaaliyaanirraa dhufanii jedhame.

Xaaliyaanitti namoota 322 dhibichaan qabaman keessaa namoonni 11 duhaniiru.

Iiraanittis itti aanaan ministira Ministeera Fayyaa biyyattii dhibee kanaan qabamuutu dhagahame.

Iiraanitti namoota dhibichaan shakkaman 95 keessaa namoonni 15 duhaniiru jedhame.

Itti aanaan ministira Ministeera Fayyaa biyyattiis dhibichan erga shakkamanii iddoo yaala addaa keessa jiraachuun ibsameera.

Giddugala Bahaatti weerarri dhibee kanaa sadarkaa hammaataarra yoo gahu, meeshaaleen yaalaa dhibichaaf oolan hanqinni mudachuutu himame.

Miseensonni mana mare seera baaftootaa biyyattii magaalaa Qulqulluu Quumitti namoonni 50 dhibee kanaan duhuu ifoomsanis mootummaan biyyattii garuu dhugaa jedhee fudhachuuf kan isa rakkise tahuu ibseera.

Chaayinaatti ogeeyyiin yaalaa kumni 3 ol dhibee kanaan qabamaniiru.

Kooriyaa Kibbaattis namoota 977 dhibichaan qabaman keessaa namoonni 10 duhaniiru jedhame.

Waliigalaan hanga guyyaa kanaatti namoota kuma 80 fi 343 dhibichaan qabaman keessaa namoonni kumni 2 fi 703 duhaniiru.",health
442,"
Finfinnee, Gurraandhala 16, 2012 (FBC) – Ityoophiyaanonni Chaayinaa bulchiinsa Huubeeyitti baratan, vaayrasii koroonaaf hin saaxilamne jedhame.
 
Ityoophiyaanonni 311 Chaayinaa bulchiinsa Huubeeyitti dhaabbilee barnootaa argaman 24tti barnoota isaaanii hordofaa jiru.
 
Ityoophiyaatti Imbaasiin Chaayinaa ibsa baasen akka beeksisetti, barattoonni yuunvarsiitii bulchiinsa Wuhaanii fi magaalota kaanitti barnoota isaanii hordofaa jiran vaayrasichaaf hin saaxilamne.
 
Barattoonni boqannaaf gara Ityoophiyaa dhufan yuunvarsiitota isaanii waliin qunnamtii akka itti fufan dhaamera.
 
Yaatahuutii odeeffannoo dabalataa amma ifoomsutti gara yuunvarsiitii akka hin deebine akeekera.
 
Barattoota biyyattiitti argamaniif maaskii fi deeggarsi biroon taasifamaafii jira jedhameera.
",health
443,"

Finfinnee, Gurraandhala 16, 2012 (FBC) – Biiroon Eegumsa Fayyaa Oromiyaa Niiwzarlaand irraa deeggarsa Birrii biiliyoona 1.9 argate.

Biiroon Eegumsa Fayyaa Oromiyaa deeggarsa argameen meeshaalee yaala fayyaa bituuf Dhaabbata Dhiyeessii Idil Addunyaa ‘Proojak ENh
 waliin waliigaltee mallatteessera.

Deeggarsichi bittaa meeshaalee yaalaa addaddaaf kan ooludha.

Dhaabbilee fayyaa godina Qeellam Wallaggaa, Wallagga Lixaa, Wallagga Bahaa fi godina Horroo Guduruu Wallaggaa keessatti argaman keellaawwan fayyaa 514, 
buufataalee fayyaa 130, buufataalee fayyaa 16 sadarkaan isaanii (""CEMONC"") ol guddatan, hoospitaalota haaraa 2 fi baankii dhiigaa 1 warren 
(""ORIO project boosting maternal and child health in Wollega"") jalatti hammatamaniif meeshaaleen yaalaa bituun dhiyeessuuf dhaabbaticha
 waliin waliigalteen mallatteeffameera.

Naannoon Oromiyaa tumsichaaf kan filatamte fayyaa haadholii fi daahimmaniirratti hojiilee hojjetteen buhaa olaanaa argamsiisteni.

Yidnaqaachaw Haaylamaariyaamtu gabaase.
",health
444,"

Finfinnee, Gurraandhala 16, 2012 (FBC) – Iiraan sodaa vaaryasii koroonaaf manneen barnootaa fi giddugala aadaa cufteetti.

Iiraan iddoo vaayrasiin koroonaa itti mulhatetti kan argaman manneen barnootaa fi giddugalli aadaa akka cufamaniif murteessuun ishii dhagahameera.

Vaayrasichi jalqaba kan muulhate Chaayinaa bulchiinsa Hubeey magaalaa Wuhaanitti yammuu tahu, wayita ammaa biyyoota addunyaa garaagaraattis mulhataa jiraachuu ragaan ni muuldhisa.

Wayita ammaa Iiraan bulchiinsa Maarikaazitti vaayrasichaan lammileen biyyatti 8 duhuu isaanii Ministeerri Fayyaa biyyichaa beeksiseera.

Nammoonni vaayrasichaaf saaxilaman ammoo 43 gahaniiru jedhamee.

Kanarratti hundaahuun biyyattiin bakka vaayrasichi itti mulhate manneen barnootaa fi giddugalli aadaa garaagaraa akka cufamaniif murteessiteetti.

Kanarra darbees preezdaantiin biyyattii Hasan Ruuhaaniin tamsahina vaayrasichaa ittisuuf giddugalli tohannoo biyyaalessaa akka dhaabbatuuf ajaja dabarsaniiru.

Gama biraatin ammoo Iiraanitti lakkoofsi lammiilee vaayrasichaan qabamanii dabaluu irratti hundaahuun, Tuurk, Afgaanistaanii fi Paaksitaan daangaa biyyattif murteessoo tahan cufuun himameera.

Chaayinaatti wayita ammaa nammoonni vaayrasichaan duhan kuma 2 fi 592 gaheera.

Kooriyaa Kibbaatti ammoo guyyaan lakkoofsi namoota vaayrasichaan qabamanii dachaan dabalaa jiras jedhameera.

Maddi:-Aljaziiraa
",health
445,"Finfinnee, Gurraandhala 16, 2012 (FBC) – Kooriyaan Kaabaa vaayrasii koroonaa sodaachuun lammiilee biyyoota garagaraa 380 gara bakka turtiitti galchite.

Gara bakka turtiitti kan fudhataman baayyeen diipiloomaatota lammiilee biyya alaa yoo tahan, buufata magaalaa Piyoongiyaangitti argamu keessa akka turan ni taasifama jedhameera.

Lammiileen biyya alaa 200 tahan sababa vaayrasii koroonaan baatii tokko keessatti mana jireenya isaanii keessaa akka bahan taheera.

Kooriyaa Kaabbaatti namni vaayrasii koroonaan qabame jiraachuu ragaan ibsu hanga ammaatti hin argamne.

Haatahutii, ollaa ishee Kooriyaa Kibbaatti vaayrasichaan namoonni 7 yoo duhan, namoonni 763 ammoo vaayrasii koroonaan qabamaniiru.",health
446,"

Finfinnee, Gurraandhala 14, 2012 (FBC) – Biyyoonni sirna fayyaa cimaa ijaaruu akka qaban daayreektarri olaanaa Dhaabbata Fayyaa Addunyaa Dooktar Teediroos Adihaanoom dhaamaniiru.

Biyyoonni Afrikaa weerara koroonaa vaayrasii ittisuuf odeeffaannoo wal jijjiirraa taasisaanii fi deebiin hatattaamaan keennaa jiran onnachiisaa tahuu dura tahaan Koomiishinii Gamtaa Afrikaa Muusaa Faqii ibsaniiru.

Iddoo argama vaayraasichaa kan taatee Chaayinaatti biyyoonni Afrikaa 13 daandii garagaraan walitti dhufeenya waan qabaniif haalaa olaanaan vaaysaarichaaf saaxilamoo ni tahu jedhaniiru.

Kanaafis biyyoonni sirna fayyaa cimaa ijaaruu akka qaban daayreektarri olaanaa dhaabbatichaa Dooktar Teediroos Adihaanoom himaniiru.

Tamsahina vaayrasichaa fi ittisa isaarraatti ministiroonni fayyaa biyyoota Afrikaa garaagaraa fi hoggantoonni gamtaa Afrikaa waliin marihataa jiru.
",health
447,"

Finfinnee, Gurraandhala 13, 2012 (FBC) – Waliigalteen uwwisa waliin gahiinsa fayyaa dabaluu dandeessisu mallatteeffameera.

Ministeerri Fayyaa fi Dhaabbanni Fayyaa Addunyaa waliigaltee uwwisa fayyaa dabaluu waliif mallateessaniiru.

Waliigalticha ministir deettaan Ministeera Fayyaa Dooktar Liyaa Taaddasaa fi bakka buhaan Dhaabbata Fayyaa Addunyaa Dooktar Baawreemaa Haamaa Saamboo waliif mallatteessaniiru.

Sirna mallattichaarratti uwwisa waliin gahiinsa fayyaa addunyaa, tajaajila yaala balaa tasaa fi fayyaan badhaadhuu fi karaa hojimaata fayyaa cimsuun dandahamurratti waliigalteef tumsaan akka hojjeetan ibsaniiru.

Haaluma wal fakkaatun Dhaabbanni Fayya Addunyaa vaayrasii koroonaa dursanii ittisuuf of eeggannoo taasisuun akkasumas balaa tasaa wallaanuuf meeshaalee fayyaa deeggarsaa taasiseera.

Meeshaaleen fayyaa deeggarsaan laataman tilmaama Doolaara Ameerikaa kuma 43 olii qabu jedhameera.

Meeshaaleen kunneenis hojiirratti nageenya ogeessota fayyaa eeguuf kan gargaaruu tahu ragaan ministeericharraa argame ni muulhisa.
",health
448,"

Finfinnee, Gurrndhala 12, 2012 (FBC) – Dhukkubsattoota vaayrasii koroonaa wallaanuuf haaldureen xumuramaa jiraachuun himame.

Hospitaalli Ispeeshaalaayizdii Qidduus Pheexroos dhukkubsattoota vaayrasii koroonaaf wallaansaa fi hordoffii olaanaa barbaadan simatee wallanuuf haalduree xumuraa jiraachuu beeksiseera.

Hospitaalichi vaayrasiin koroonaa tasa gara biyyaa yoo gale dhukkubsattoota vaayrasichaaf saaxilaman simaatee yaaluuf Ministeera Fayyaan filatamuunsaa ni yadatama.

Kanaafis hoospitaalichi meeshaalee yaalaa fi giddugala turtii dhukkubsattoota 5 adda baasuun qopheessuusaa hoji gaggeessaa olaanaan hoospitaalichaa Dooktar Taammiruu Asaffaa ibsaniiru

Haaluma kanaan kutaa addaa keessa kan hojjetan hojjettoota 40 dhimma vaayrasichaan walqabatee fi of eeggannoo duraaf leenjiin hubannoo uumuu keenamaa jira jedhaniiru.

Hoospitaalonni Finfinneetti argaman 13 daandii qilleensaa Ityoophiyaa fi buufata baaburaa keesssatti kan hojjetan hojjettota kuma 5 vaayrasichaa duursanii ittisuuf alkoolii harka qulqulleessu, kutaa qorichaa filuun qorichoonni rabasamuu ragaan fuulaa Feesbuukii hospitaalichaarraa argannee ni mulhisa.
",health
449,"Finfinnee, Gurraandhala 12, 2012 (FBC) – Ameerikaa Niiwyoorkitti sareen tokko kubbaa dirree teenisii jaha yeroo tokkotti afaan keessatti qabachuun riikardii haaraa galmeesse.

Sareen umurii waggaa jahaa Finiilii jedhamu kubbaawwan dirree teenisii gargaarsa namaa malee afaan keessa godhachu dandaheera.

Sarichi yeroo umurii waggaa lamaarra eegaluun shaakkalli taasisaa akka tures himameera.

Tibbana kubbaawwan dirree teenisii jaha yeroo tokkotti affaanitti qabachuun riikardii haaraa galmeessu dandaheera.

Warreen saricha guddisaan maqaa sarichaa galmee dinqisisoo addunyarratti galmeesisuuf yaalli taasisaniiru.

Kanaan dura bara Faranjoota 2003 sareen Teeksaasitti argamu tokko kubbaa dirree teenisii shan afaanitti qabachuun riikardii haaraa galmeessun isaa ni yaadatama.",health
450,"

Finfinnee, Gurraandhala 12, 2012 (FBC) – Ityoophiyaatti waggaan dubartoonni kuma 5 ol dhukkuba kaansarii hulaa gadameessan duhaaf akka saaxilaman ibsame.

Waltajjiin Kaansarii hulaa gadameessaa ilaalchisuun hayyoonni damichaa, ministeerri fayyaa akkasumas qamoolee tumsitoota biroo kan hirmaachise gaggeefama jira.

Waltajjichaan dhukkubsattooni dhibichi sadarakaa olaanarra erga gahe gara mana yaalaa kan dhufan yoo tahu dhukkubichi haala gaddisiisaan babalhachaa jiraachun ibsame.

Kanaafis sababni hanqina hubannoo, damicharratti meeshaaleen yaalaa hanqachuu fi hojii qorannoof deeggarsa barbaachisu taasisuu dhabuun dhukkubicha ittisuun akka hin dandahamne ibsame.

Waggaan dhukkubichaan namoota duhan malee dhukkubsattoonni kuma 7 akka galmaahan ibsameera.
",health
451,"Finfinnee, Gurraandhala 11, 2012- Nyaanni madaalawaa hin taanee fi jijjiiramni qabeenya qilleensaa daahimman irratti sodaa umeera jechuun Dhaabbanni Motummoota Gamtoomanii beeksiseera.

Dhaabbanni Mootummota Gamtooman, dhaabbata fayyaa addunyaa fi garee ‘Lancet Medical Journalh waliin gabaasa baasaniin daahimman baqattummaan addunyaarra jiraatan irratti jijjiirramni qabeenya qilleensaa fi nyaatni madaalawaa hin taane sodaa guddaa akka ume himaniiru.

Gabaasichi biyyoota 180tti qorannoo isaa gaggeessera.

Waggoota kurnan arfan darbanitti furdina hammaa olii fi dhugaatiin alkoolii daahimman hedduurratti ni mulhata jedhameera.

Akka gabaasichaatti daahimman giddugala Rippaabilika Afrikaa, Chaad, Soomaaliyaa, Niijerii fi Maaliin sodichaaf saaxilamoo tahuu ibseera.

Faallasaatin ammoo daahimman Noorweey, Kooriyaa Kibbaa fi Niizarlaanditti argaman sodicha jala warreen bilisa bahanidha jedhameera.

Yuunvaarsiiti Koolleejjii Landan keessatti daayreektara ‘Globaal Healthh kan tahanii fi idil addunyaatti dhaabbile fayyaa daahimmaniirratti qorannoon kan hojjetan Proofeesar Antooniyoo Kaasteelloo gama isaanitiin, ammas tahe gara fuula duraatti biyyi fayyaa daahimmanii hin eegne jiraachuu dhabuun ergaa isaa ciimaa tahuu ibsaniiru.",health
452,"
Finfinnee, Gurraandhala 10, 2012 (FBC) –Inistitiyuutiin Fayyaa Hawaasaa Ityoophiyaa vaayrasin koroonaa gara Ityoophiyaa akka hin galleef qamni dhimmi isaa isaan ilaallatuu fi hoggantoonni naannoo of eegannoo barbaachisu taasisuu akka qaban beeksise.
 
Manni maree bakka buhoota ummataa koree dhaabbii dhimmoota dubartootaa, dargaggootaa fi hawaasummaa giddugala qindeessa deebii balaa taasaa inistitiyuutichaa daawwateera.
 
Dhukkubni vaayrasi koroonaa gara biyyatti akka hin galleef hojii ittisaa taasifama jiru ilaalchisee daayrekatarri olaanaan inistitiyuutichaa Dooktar Eebbaa Abaataa ibsaniiru.
 
Wayita kana Dooktar Eebbaan qamni dhimmi isaa isaan ilaallatuu fi hoggantoonni naannoo of eegannoo barbaachisu taasisuu akka qaban himaniiru.
",health
453,"Finfinnee, Gurraandhala 10, 2012 (FBC) – Chaayinaan ergaa weerarrii koroona vaayraasii mulhatee boodaa buhaa qorannoo guddaadha jedhame ifoomsiteerti.

Qorinichaan maanguddoonni fi dhukkubsatonni vaayraasii koroonaaf caalmaatti saaxilamoo tahu ibsameera.

Chayinaatti giddugalli dhibbee tohatuu fi ittisuu akka ifoomseetti, %80 ol maanguddoonni fi dhukkubsatoonnii weerara vaayraasichaaf saaxilamoo tahu himaniiru.

Dabalataan ammoo ogeeyyoonni fayyaa fi hojjeettonni vaayraasichaaf caalmaatti saaxilamoo tahuus qoranichii ni mulhisa.

Daayrakteraa hoospitalaa Wuhaan Liizuu Zuumiing umrii waggaa 51 vaayrasichaan duhuus yaadachisaniiru.

Bulchinsii Huubeey weeraraa vaayrasichaan hedduu miidhaama jiraachuu himameera.

Naannichatti amentaan duhaa %2.9 yoo tahu naannoolee biyyoota garagaaratti ammoo %0.4 qofa tahu qoranichi ifomseera.

Walumagala ameentaan namoota duhanii %2.3 hirhataa jiraachuu qoranichi ibseera.

Hoggantoonni biyyaattis nammoonnii kumni 12 tahan vaayrasichaa dandamataniiruu jechuun ibsaniiru.",health
454,"Finfinnee, Gurraandhala 7, 2012 (FBC) – Afrikaatti dhukkubsataan jalqabaa Vaayrasii Koroonaa Gibtsitti argamuu isaa mirkanaahe.

Gibtsitti namoota dhibichaan shakkaman keessaa namni tokko dhibee kanaan qabamuun isaa mirkanaaheera.

Afrikaatti dhukkubsataa jalqabaa tahuunis himameera.

Namni dhuunfaan kun lammii biyya alaa tahuu Ministeerri Fayyaa Gibtsi beeksiseera.

Lammii biyya kamii akka tahe garuu hin ibsamne jedhame.

Ministeerichi dhibeen kun biyyattiitti mulhachuu isa Dhaabbata Fayyaa Addunyaaf gabaasuun, hospitaala tokko keessatti foohamee hordoffiin godhamaafii jiraachuu ifoomseera.

Biyyoota Afrikaa Chaayinaa waliin hariiroo cimaa qaban keessatti dhibee kun mudachuu akka dandahu ogeeyyiin fayyaa akeekkachiisaa turuutu ibsame.

Gamtaa Afrikaatti Komishiniin Giddugala Ittisaa fi Toohannoo Dhibee guyyaa kaleessaa ibsa laateen hanga Gurraandhala 6, 2012tti aridicha keessatti namni tolkkollee dhibee kanaan kan hin qabamne tahuu ibsuun isaa kan yaadatamuudha.

Weerara dhibee kanaan hanga guyyaa kanaatti namoonni kumni 1 fi 500 duhuun ibsameera.",health
455,"
Finfinnee, Gurraandhala 7, 2012 (FBC) – Weerara dhibee gifiraa godinaalee Oromiyaa 12tti mudate ittisuu fi tohachuuf hojjetamaa jiraachuu Biiroon Fayyaa Oromiyaa beeksise.
 
Dhibeewwan daahimman miidhanii fi duhaaf saaxilan keessaa tokko gifira yookin shifteedha.
 
Biirichatti daayreektarri hoggansa balaa tasaa fayyaa hawaasaa, qohannoo fi qorannoo fayyaa obbo Gammachuu Shuumii akka beeksisanitti,dhibeen gifira kun Oromiyaa godinaalee 12 fi aanaalee 58 keessatti muulhateera.
 
Jihoottan torba gidduuttis namoonni 6000 ol tahan dhibichaan qabamuusaanii ibsaniiru.
 
Yeroo ammaa kanattis dhibeen kun aanaalee 14 keessatti bifa weeraraan muulhachuusaatin talaalliin kennamaa akka jiru himaniiru.
 
Hawaasnis mallattoolee dhibichaa kanneen akka hohina qaamaa olaanaa, fuulaa fi qaamarratti mallattoon bahuu, dhangalahaan fuunyaanirra yaahuu, ijji diimachuu, qufaasisuu fi kanneen kana fakkaatan wayita arganitti daahimman hatattamaan gara buufata fayyaa geessuu akka qaban hubachiisaniiru.
 
Daahimman dhibee kanaan qabaman hataattamaan walhaansa hin argatan yoo tahe, ijji baduu, gurri duuduu, sombaa fi kalee miidhamuun hanga duhaatti geessuu akka dandahu Gaazexaa Bariisaa gabaasera.
",health
456,"Finfinnee, Gurraandhala 6, 2012 (FBC) –Afrikaa keessatti hanga Gurraandhala 6, 2012tti namni Vaayrasii Koroonaan qabame tokkollee kan hin jirre tahuu gamtaa Afrikaatti daayreektarri ittisaa fi toohannoo dhibee Dooktar Joon Nikeengaasoong himaniiru.

Daayreektarichi Vaayrasii Koroonaa ilaalchisee ibsa laataniiru.

Dooktar Joon Nikeengaasoong hanga guyyaa kanaatti namoonni dhibichaan shakkaman 51tahuu ibsuun, qorannoo taasifameen hundi isaanii bilisa tahuu mirkanaheera jedhan.

Maddi kahumsa vaayrasii Koroonaa hanga ammaatti qabatamaan kan hin beekkamne akka tahes ibsaniiru.

Akka ragaan Dhaabbata Fayyaa Addunyaarraa argame mulhisutti hanga ammaatti namoota kuma 48 fi 10 Vaayrasichaan qabaman keessaa namoonni kumni 1 fi 383 duhaniiru.",health
457,"

Finfinnee, Gurraandhala 5, 2012 (FBC) – Magaalaa Finfinneetti balfi gogaan tooniin kumni 17 fi 840 walitti qabamuun deebihee hojiirra ooluu isaa ibsameera.

Eejansiin Bulchiinsa Balfa Gogaa Magaalaa Finfinnee qaamooleen damee kanarratti bobbahan balfa gogaa seeraan walitti qabuun deebisanii hojiirra oolchaan Birrii miiliyoona 52.5 galii argachuu isaanii beeksiseera.

Waldaaleen sharikaa mootummaan qulqullinarratti gurmeesse 74 fi dhaabbileen 40 tahan ammoo buhaa qabeessumma isaa hubachuun dhuunfaan gurmaahanii hojjetaa jiru jedhame.

Balfa gogaarraa xaahoon baayoo gaasii uummamaa, aannisaan, faayaaleen garaagaraa, qaruuraan bishaan haylaandii fi lallaaafaa hojjetamaa jiraachuu Eejansichi ibseera.

Gama biroon magaalichaatti interpiraayizoota xixiqqaa kuma 10 ol Sochooftoota kuma 51 fi 63 jalatti gurmeessuun hojii walitti hidhamiinsa gabaa biyya keessaa uummameen birrii Biiliyoona 2.125 argameera jedhame.

Walitti hidhamiinsaa gabaa biyya alaa uummamerraa ammoo birrii miilyoonni 11.8 argamuu ibsameera.

Baatiiwwan 6 darbanitti hojii dhabeeyyii kuma 112 oliif carraa hojii uumuuf karoorfamee, dargaggoota kuma 104 fi 587f carraan hojii uummamuu isaa himameera.
",health
458,"Finfinnee, Gurraandhala 5, 2012 (FBC) – Qophiin agarsiisa waggaa bilbiloota ammayyaahoo sababa sodaa vaayrasi koroonaan haqameera.

Speen Baarseelootti waggaa waggaan kan adeemsifamuu fi qophiin agarsiisa bilbiloota ammayyaahoo ‘world congressh bilbiloota sababa sodaa vaayrasi koroonaan haqamuusaa qopheessitoonni himaniiru.

Qophicharratti namoonni kumni 100 irratti kan hirmaata yoo tahu, kanneen keessa namoonni kuma 6 tahan Chaayinaarra ni dhaquu jedhameera.

Dhaabbilee hedduun kalaqa garaagaraa qabachuun kan irratti hirmatan yoo tahu, Speen sagantichaan fayyadamtuu tahun ishee ni himama.

Feesbuukiin, LG, Nookiyaa fi Soonii dabalatee dhaabbilee idil addunyaa biroon qophicharratti hirmaachuuf fedhii dhabuunsaaniis himameera.

Dhaabbileen wayita amma hojjeettota isa iddichatti erguun itti gafatammumman kan itti hanqate jechuun ibsaniiru.

Ministirri ministeera fayya Speen Saalvadoor Illaa gama isaaniin hirmaattoonni akka tasgabbahanii gaafataniiru.",health
459,"Finfinnee, Gurraandhala 5, 2012 (FBC) – Gaheettiin umrii waggaa 35 bishaan osoo hin dhugiin waggaa 1 ol jiraatte fayya qabeettii tahuun ishee himameera.

Gaheettiin umurii waggaa 35 Soofiyaa Paakik dhukkuba ijaa, gogaa, bullahinsa soorataa rakkachaa turte.

Kanumaan walqabatee guyyaatti sahaatii 13-14 dhangalahoo kamiyyuu hin fayyadamtu.

Wantoota dhangalahoo waliin walqatan keessa cuunfaa kuduraa fi muduraa qofa fayyadamti.

Bishaan kan barbaadu keessa keenya, fedhii keessa keenyaa ammo moohachuu qabna jetti Paakik .

Yeroo jalqabaaf baayyee ulfaataa ture, garuu sammuu ofi yoo amansiisan nyaataa fi dhugaatii caalaa dhimmoota biroo irratti xiyyeeffaachuun akka dandahamuu irraa baradheera jetti.",health
460,"Finfinnee, Gurraandhala 5, 2012 (FBC) –Chaayinaa bulchiinsa Wuuhaanii kan kahe vaayrasiin koroonaa sodaa idil addunyaa erga tahe oolee buleera.

Tamsahina vaayrasichaan walqabatee Chaayinaarraa oduun dhagahamee dubbii ijoo taheera.

Lammiin Chaayinaa dorgomaa maaraatoonii tahe, vaayrasicha sodaachuun dorgommii dhufuuf shaakkalaa mana keessaatti taasisuun isaa qaamoolee hedduuf dubbii ijoo taheera.

Atleetiin kun guyyoota hedduuf mana isaa keessaa akka gadi hin baane dubbateera.

Sababni isaa ammoo vaayrasii koroonaa tahuu himeera.

Atleet Paan mana jireenya isaa appartaamaa keessaatti shaakkala taasisuun haga ammaatti kiilo meetira 50 fiiguu isaa himameera.

Atleetichi fageenya kiilo meetira 50 sahatii 4:48: 44n xumuruu isaatu ibsame.

Wayita shaakkallii taasisuus namoota ollaa haala hin jeeqneen taasisaa jira jedhe.",health
461,"

Finfinnee, Gurraandhala 5, 2012 (FBC) – Ogeeyyiin yaala fayyaa Hindirraa dhufan tajaajila yaala bilisan kennaa jiru.

Miseensonni garee kanaa Koolleejjii Fayyaa Barkumee Hospitaala Qidduus Phaawuloositti tajaajila yaala fayyaa bilisaa kennuu eegalaniiru.

Haala tajaajila yaala bilisaa kana ilaalchisee Koolleejjii Fayyaa Barkumee Hospitaala Qidduus Phaawuloositti itti aantuun provoostii tajaajila yaala fayyaa Dooktar Liyaa Tafarraa ibsa laataniiru.

Yaalichi Koolleejjii Fayyaa Barkumee Hospitaala Qidduus Phaawuloosii fi Hospitaala waliigalaa Abeetiitti kan kennamu tahuu himaniiru.

Dooktaroota Hindirraa dhufan 14 keessaa 8 tajaajila yaala damee baqaqsanii yaaluun muuxxaannoo olaanaa kanneen qaban tahuu ibsaniiru.

Ogeeyyiin kunneen deeggarsa waltahiinsa garee ‘Poonii Hindiyaa Rootariih irraa argameen kan dhufan akka tahes himaniiru.

Dooktaroonni kunneen yaala garaa keessaa, ujumoolee nyaataa, ujummoo fincaanii fi gadaameessaarratti tajaajila bilisaan kan kennaaniidha jedhan.

Hospitaala waliigalaa Abeetiitti ammoo tajaajila yaala lafee fi kutaalee walqabsiisootta ni kennu jedhan.

Wiixata darbee eegalee hojiirra kan jiran yoo tahu, hanga ammaatti dhukkubsattoonni 30 ol tajaajila yaalaa kana arganiiru jedhan Dooktar Liyaan.
",health
462,"

Finfinnee, Gurraandhala 5, 2012 (FBC) – Lakkoofsi namoota vaayrasii koroonaatin qabamanii fi duhan ariitiin dabalaa jira jedhame.

Guyyaa kaleessaa qofa bulchiinsa Huwaan, magaalaa Hubeey bakka weerarri vaayrasiin kun jalqaba argametti namoonni 242 duhaniiru.

Lakkoofsi kun weerarichi erga uumamee jalqabee guyyaa tokkotti lakkoofsi namoota duhanii isa olaanadha jedhame.

Namoota duhan qofa otuu hin taane namootni vaayrasichaan qabamaa jiran ariitiin dabalaa jiraachuun himameera.

Hubeeyitti kanaan dura qorannoon namoota vaayrasichaan qabamaniif taasifamu sakattahiinsa nukiliik asiidii ture.

Yeroo ammaa kana garuu buhaa siitii iskaaniin namoonni somba isaaniirratti miidhaan muldhate hojiin adda baasuu hojjetamuu eegalameera.

Chaayinaatti namoonni vaayrasichaan duhan gara 1350tti yoo guddatu namoonni haaraan qabaman ammoo kuma 60 gaheera.

Kun tahee otuu jiruu Chaayinaan aangahoota adeemsa ittisa vaayrasichaatin walqabatee itti gaafatamummaa isaanii haalan hin bahanne jette hojjiirraa gaggeessite namoota biroo muuddetti.

Yeroo ammaa kana Hubeeyitti namoonni vaayrasichaan qabaman 48,206 guutaniiru.
",health
463,"Finfinnee, Gurraandhala 4, 2012 (FBC) – Dhaabbanni Fayyaa Addunyaa talalliin vaayrasii koroonaa baatiwwan 18 keessatti qophaahuuf hojjetamaa jiraachuu beeksiseera.

Daayreektarri olaanaa dhaabbaticha Dooktar Teediroos Adihaanoom akka ibsanitti, talaallii jalqabaa vaayrasii koroonaa baatiwwan 18 keessatti qopheessuun ni dandahama jedhaniiru.

Daayreektarich yeroo ammaa meeshaalee jiranitti fayyadamuun hojjetamuu qaba jedhan.

Qorattoonni, dhaabbileen dhuunfaa fi biyyoonni qophii talaallichaarratti tattaaffii taasisaa jiru jedhaniiru.

Biriitaaniyaatti gareen qorannoo tokko qorannoo gaggeessaa jiraachuu ibsameera.

Vaayrasichaan haga ammaatti namoonni kumni 1 fi 114 duhu ragaan ni mulhisa.

Lakkoofsi namoota duhanii ariitiin dabalaa jira jedhameera.

namoonni kumni 45 ol vaayrasichaan qabamaniiru jedhame.",health
464,"Finfinnee, Gurraandhala 3, 2012 (FBC) – Daandiin xiyyaara Ityoophiyaa vaayrasi koroonaa ittisuuf xiyyaaroota hojii keemikaalaan qulqulleessu hojjechaa jira.

Daandiin xiyyaara Ityoophiyaa vaayrasi koroonaa ittisuuf ofeeggannoon dursaa olaanaan taasisu tokko, xiyaaroota Chaayinaa fi biyyoota vaayrachi keessatti muldhatanirra dhufa hojii keemikaalaan qulqulleesu tahuu beeksiseera.

Dabalataniis daandiin qilleensa Ityoophiyaa meeshaalee yaalaa vaayrasi koroonaa ittisuuf oolaan gara Ityoophiyaa galchuu isaa ibseera.

Daandiin qilleensa Ityoophiyaa imaltoota qorannaadhan sakattahuudhan gara biyyaa galchuu fi hordoffii taasisu ibsuun isaa ni yaadatama.",health
465,"Finfinnee, Gurraandhala 3, 2012 (FBC) – Chaayinaatti namoonni vaayrasi koroonaan duhan kuma 1 ol taheera.

Chaayinaan angahoota olaanoo vaayrasi koroonaa hin ittisne hojjirra kan gaggeessite yoo tahu, dhukkubichaan namoonni kuma 1 ol duhaniiru.

Bareeessan paartii komishinii fayyaa Hubeey akkasumaas barreessaa olaanaan komishinichaa angahoota hojiirra gaggeeffaman keessa isaa tokko.

Angahoonni kunnen Chaayinaatti dhukkubicha waliin walqabatee hoggantoota hojiirra gaggeeffamanidha.

Hogganaa itti aanaa dhaabbata fannoo diimaa naannichaa deeggarsa dhufe haalaan waliin geesisuu dhabuu isaatiin ‘itti gaafatamumma kee qixaan hin bahanneh jechuun hojiirra gaggeeffameera.

Wiixata darbe bulchiinsa Hubeey qofaatti namoonni 103 yoo duhan waliigala biyyattiitti ammoo lakkoofsi namoota duhanii 1016 gaheera.

Haatahuti, Chaayinatti dhukkubichaan namoonii haaraan qabaman hirhachaa jirachuu kan himame yoo tahu, komishiiniin fayyaa bulchiinsa Hubeey namoonni 2097 dhukkubichaan qabamuu Wiixata darbe beeksiseera.

Akka ibsa miidiyaa biyya keessatti bulchiinsa Hubeeyii fi kanneen birootti namoonni hedduun weerara vaayrasichaa waliin kan argaman hojii isaanirra kan gaggeeffaman akkasumaas, qorannoon irratti gaggeeffamaa kan jiruu fi doorsiifni irra gahaa jiraachu ibseera.

Dooktar vaayrasicha dursee adda baasuun akeekkachise duhuun walqabatee mormii guddaa kaase akka ture ni yaadatama.

Yeroo ammaa kana Chaayinatti namoonni 42,200 dhukkubichaan qabamuu kan beekkame yoo tahu, kanaan dura kahee kan ture weerara Saarsitti aanuun miidhaa fayyaa olaanaa tahuun ibsameera.

Komishinni fayyaa Hubeey akka ibsanitti bulchiinsa Hubeey qofaatti namoonni kumni  31,728 dhukkubichaa qabamuun kan galmaahan yoo tahu, kanneen keessaa namoonni 974 duhuu ibsaniiru.

Duuti baayyeen bulchiinsa Hubeey magaalaa Wuhaan keessatti kan uumamee yoo tahu, magaalli jiraattota miiliyoona 11 qabdu kun sochiin ishee dangeeffamte argamti.

Chaayinaadhaan alatti Yunaayitid Kiingdamitti namoonni saddeet vaayrasichaan qabamuun kan mirkahee yoo tahu mootummaanis soda fayyaa ilaalchisuun akeekkachiisa lammii isaaf dabarseera.",health
466,"

Finfinnee, Gurraandhala 3, 2012 (FBC) – Zaytiin nyaataa sadarkaa qulqullinaa gadi tahe Jarikaanni kumni 19 fi 770 gara biyya keessaa yeroo galuuf jedhu dhorkamuu Ministeerri Daldalaa fi Indaastirii beeksise.

Ministeerichi baatiiwwan 6n darbanitti oomishaalee nyaataa alaa galan meetriik toonii kuma dhibba 8 fi kuma 75 fi 691 ol irratti tohannoo qulqullinaa gaggeessuuf karoorfatee, oomishaalee meetrik toonii miiliyoona 1 fi kuma dhibba 4 fi kuma 65 fi 177 ol irratti tohannoo gaggeessuu ibseera.

Ulaagaalee murteessoo sadarkaa qulqullinaa biyyatiin baafteen oomishaalee alaa galan kanneen akka Zayta nyaataa, qorqoorroo manaa, armaataa sibiilaa, saamunaa, miismaara fi nyaataalee saamsaman irratti tohannoon gaggeeffameera.

Zayta nyaataa tohannoon irratti taasiifame keessaa Jarikaanni kumni 19 fi 770 sadarkaa qulqullinaa gadi tahanii waan argamaniif gara biyya keessaa akka hin galle dhorkamaniiru jedhame.

Dabalataan Mismaarri kaartooniin 700, qorqoorroon manaa meetrik tooniin 28.7, sibiilli armaataa 23, Saamunaan kaartooniin 180, nyaanni saamsamaan kaartiin 37, Kooyiliin Gaalvaanaayizdiin meetrik tooniin kumni 2 fi 112, fi Ruuziin korojoon 934 sadarkaa qulqullinaa gadi waan tahaniif akka hin galle dhorkamaniiru.

Gama biraan ministeerichi oomishaalee daldala alaa meetrik toonii kuma dhibba 3 fi kuma 31 fi 905 ol irratti tohannoo quqlullinaa taasisuus beeksiseera.

Oomishaalee daldala alaa kanneen akka Midhaan Zaytaa, midhaan dheedhii, kallee, Jirbii, kuduraa fi muduraarratti tohannoon taasiifamuu ragaan Ministeera Daldalaa fi Indastiriirraa argame ni mulhisa.
",health
467,"

Finfinnee, Gurraandhala 2, 2012 (FBC) – Dhiibbaa hospitaala motummaarra jiru hirhisuuf buufataaleen fayyaa 8 tajaajila wallaansa baqaqsanii yaaluu eegaluu isaanii Biiroon Fayyaa Magaalaa Finfinnee beeksiseera.

Biiroo Fayyaa Magaalaa Finfinneetti daayreektarri tajaajila meedikaalaa aaddee Maahileet Girmaan akka himanitti, hoospitaala mootummaa 13 magaalaa Finfinnee keessa jirutti yaala foyyahaa argachuuf yaalamtoonni kutaalee biyyattii garagaraa irraa yaalamuuf dhufan tajaajiluun humnaa ol taheera jedhaniiru.

Dhiibbaa kana hirhisuuf ammoo bufataalee fayyaa magaalichaa keessatti argaman irratti ogeeyyota muuxannoo gahaa qaban ramaduun hawaasni tajaajila fooyyahaa akka argatuuf tattaaffii ni goona jedhaniiru.

Kanuma irratti hundaahuun buufataalee fayyaa magaalichaa 99 keessaa 8 tajaajila haadholii deessisuu fi yaala baqaqsanii wallaanuu akka laatan taasifneerra jedha aadde Maahileet.
",health
468,"Finfinnee, Gurraandhala 2, 2012 (FBC) – Chaayinaatti guyyaa kaleessaa qofa koroonaa vaayrasiitin namoonni 97 duhaniiru.

Erga vaayrasiin koroonaa mulhatee Chaayinaatti lakkoofsi namoota duhanii 909 guutera.

Yaatahuutii guyyaa kaleessaa qofa duuti olaanaan galmaahera.

Chaayinaatti haga ammaatti namoonni kumni 40 fi 171 tahan vaayrasii kanaan qabamaniiru.

Namoonni kumni dhibbi 1 fi kumni 87 fi 518 tahan ammoo kutaa addaatti hordoffiin taasifamaafii jiraachuunis himameera.

Dhaabbanni Fayyaa Addunyaa garee ogeeyyii fayyaa gara Chaayinaatti erguun, vaayrasicharratti qorannoo gaggeessaa jira.

Akka ragaan Koomiishinii Fayyaa Biyyaalessaa Chaayinaa ibsutti haga ammaatti nammoonni kumni 3 fi 281 vaayrasicharra fayyuun hoospitaalaa bahaniiru.

Chaayinaan alatti namoonni 300 vaayrasichaan qabamaniiru jedhame.

Vaayrasiin koroonaa Chaayinaa bulchiinsa Hubee, magaalaa Wuuhaan keessatti Mudde darbe kan mulhate tahuun isaa ni yaadatama.",health
469,"
Finfinnee, Gurraandhala 1, 2012 (FBC) – Namoota Vaayrasii Koroonaan qabaman kuma 34 fi 800 keessaa namoonni 803 duhan.
 
Bara Faranjootaa 2003 wareera vaayrasii kanaan namoonni 774 duhuun isaanii kan yaadatamuudha.
 
Hanga ammaatti waliigala namoonni 803 dhibee kanaan yoo duhan, Chaayinaa alatti namoonni lama duhaniiru.
 
Guyyaa kaleessaa qofa bulchiinsa Huubeewaa magaalaa Wiihaanitti namoonni 81 duhaniiru.
",health
470,"

Finfinnee, Amajjii 29, 2012 (FBC) -Sababii kittaannaa shamarraniitin Doolaarri biiliyoonni 1.4 waggaa waggaadhan baasii tahaa jira.

Barmaatileen miidhaa qaqqabsiisan rakkoo fayyaa fi xinsammuu uumurra darbanii, diinagdeedhafis gufuudha.

Dhaabbanni Fayyaa Addunyaa akka beeksisetti sababii kittaannaa shamarraniitin tajajaila fayyaatif Doolaarri biiliyoonni 1.4 waggaa waggaadhan baasii tahaa jira.

Dhaabbatichi guyyaa farra kittaannaa shamarranii kabajamerratti akka beeksisetti, sababii kittaannatiin biyyoonni baasii isaanii waliigalaa waggaarraa %10 kaan ammoo amma %30 baasan jiru.

Sababii barmaatilee miidhaa qaqqabsiisaniin shamarran miiliyoonni 200 kittaannaaf saaxilamaniiru.

Hedduun isaanii ammoo shamarran umriin isaanii waggaa 15 gadiiti.
",health
471,"

Finfinnee, Amajjii 29, 2012 (FBC) – Chaayinaa bulchiinsa Wuhaanii imaltoonni Finfinnee galan hundi wiirtuu tursaa akka seenan murtaahe.

Inistiitiyuutiin Fayyaa Hawaasaa Ityoophiyaa akka beeksisetti amma ammaatti eeruun 29 isa qaqqabeera.

29 keessaa 14 shakkamanii samuudaan isaanii qorannaa dabalataatif gara Afrikaa Kibabaa ergameera.

Kudha arfanis wiirtuu tursaa galaniiru.

Daayreektarri inistiitiyuutichaa Dooktar Ebbaa Abaataan ibsa laataniin, samuudaa namoota 11 ergamee 8 bilisa tahuun kan barame yoo tahu, kan 3 eegamaa jira.

Guyyootii itti aananittis samuudaan 3 qorannaa dabalataatif gara Afrikaa Kibbaa kan ergamu taha.

Koroonaan shakkamuun samuudaan isaanii kan ergame keessaa 5 Ityoophiyaanota yoo tahan, 1 lammii Chaayinaati.
",health
472,"Finfinnee, Amajjii 29, 2012 (FBC) – Sababa Koroonaa Vaayrasiin daandiiwwan qilleensaa Afrikaa tokko tokko balalli gara Chaayinaatti taasifamu dhaabuun fudhatama akka hin qabne Gamtaa Afrikaatti giddugalli ittisaa fi tohannoo dhibee beeksise.

Daayreektarri giddugalichaa Joon Nikeengaasoong hanga ammaatti Afrikaa namni dhibichaan saaxilame akka hin jirru ibsaniiru.

Biyyoonni miseensoota Gamtaa Afrikaa dhibichi gara biyya isaanii akka hin gallee fi akka tasaa yoo gales haala kamiin tohachuun akka dandahamu hordoffii cimaan taasiifamaa jiraachuu himaniiru.

Yeroo ammaatti daandiiwwan qilleensaa biyyoota Afrikaa tokko tokko balallii gara chaayinaatti taasisan dhaabuun fudhatama kan hin qabnee fi sirrii akka hin taanee Joon Nikeengaasoong himaniiru.

Dhimma balallii irratti Giddugallii Ittisaa fi Tohannoo Gamtaa Afrikaa ejjonnoo Dhaabbata Fayyaa Addunyaa kan qabu tahuu ibsaniiru.

Dhibicha ittisuuf hojii tohannoo fi hordoffii hundagaleessa tahe gaggeessutu furmaata malee balallii dhaabuun furmaata akka hin taane himaniiru.

Kanaafis giddugalichi hojiilee gurguddoo 5 sadarka Afrikaatti raawwachaa jiraachuu ibsuun, qorannoo Laabraatoorii irratti leenjiin ijaarsa dandeettii Seeneegaaliitti kennameera jedhan.

Marsaa duraan ogeeyyii 15 kanneen biyyoota 15 irraa walitti babbahaniif leenjiin laatamu daayreektarichi himaniiru.

Marsaa 2ffaan ammoo ogeeyyii biyyoota miseensa gamtichaa 20f leenjii yeroo gabaabaa kennamu ibsaniiru.

Yeroo dhiyoottis naannoo buufataalee xiyyaaratti leenjiin qorannoo qulqullinaa fi of eeggannoo kan laatamu tahuus eeraniiru.
Vaayrasiin Koroonaa ariitiin waan tatamsahuuf lammiileen hundi dhibicha ittisuuf quqlullina dhuunfaa isaanii haalan eeggachuu akka qaban hubachiisaniiru.",health
473,"Finfinnee, Amajjii 29, 2012 (FBC) – Chaayinaatti namoonni vaayirasii koroonaan duhanii saffisaan dabalaa jiraachuun himameera.

Akka Koomiishiniin Fayyaa Chaayinaa beeksisetti hanga ammaatti namoota dhibichaan qabaman kuma 31 keessaa namoonni 600 ol lubbuun darbaniiru.

Koomiinishinichi guyyaa harhaa akka ifoomsetti lakkoofsi namoota dhibichaan duhanii 636 irra gaheera.

Guyyaa keessa qofa namoonni dhibichaan qabaman kuma 3 yoo tahan, guyyaa harhaa namootni 143 dabalamaniiru.

Waliigala Chaayinaatti namoonni kumni 31 fi 161 dhibichaan qabamaniiru.

Dooktarri jalqabaaf dhibeen kun mulhachuu isaa beeksises vaayrasichaan duheera.

Duuti Dooktara kanaa biyyattiitti mormii kaasaa kan jiru yoo tahu, mootummaan Chaayinaas qorannoo eegaluu isaa ifoomsera.

Chaayinaan ala biyyoota addunyaa 25 keessatti vaayrasiin koroonaa muulhateera.

Dhibee kana ittisuuf Doolaaraa Ameerikaa miiliyoona dhibba 6 fi miiliyoona 75 kan barbaachisu tahuu Dhaabbanni Fayyaa Addunyaa beeksiseera.

Dhibicha ittisuuf biyyoonni addunyaa hundi hirmaannaa taasisuu akka qaban waamicha dhiyeessera.",health
474,"Finfinnee, Amajjii 29, 2012 (FBC) – Namoota qarqara galoo galaana Jaappaanitti dooniirraa buhan keessaa 41 vaayrasii koroonaatin qabamaniiru.

Dooniin Diyaamand Priins jedhamu namota kuma 3 fi 700 qabatteet turte.

Torbee lamaan dabarsine keessa Yuukohaamaarraa adda baate kophaa jirti.

Doonittii keessatti kanaan dura namoota vaayrasii koroonaan qabaman 20 dabalatee namoonni 41 haaraan dhukkubichaan qabamuun, waliigalaan 61 gahuun eerameera.

Sanaan dura namoonni shakkaman 25 turaniiru; haaluma kanaan Jaappanitti namoonni vaayrasichaan qabaman 86 gaheera.

Namoota 171 qorannoon irratti adeemsifame keessaa 41 vaayrasichaan qabamuu ministirri Fayyaa Jaappaan Kaatisuunoobuu Kaatoo mirkaneessaniiru.

Jaappaan baatii darbe doonicharra kan turan jiraataan Hoong Koong maanguddoon waggaa 80 vaayrasichaan qabamuun erga ibsamee kaasee, namoota doonii Diyaamand Priinsirra jiraniif qorannoo taasisuu eegaluun ni yaadatama.

Maanguddoon kun baatii Faranjootaa Amajjii 20, 2020 doonicha yaabuun, Amajjii 25 ammoo doonicharraa buhuun isaanii himameera.

Doonii biroo Woorld Driim jedhamurra namoonni turan 8 vaayrasii kanaan qabamuun isaanii mirkanaahera.",health
475,"
Finfinnee, Amajjii 28, 2012 (FBC)- Hirmaattota yaahii Gamtaa Afrikaatif tajaajilli qorannaa vaayrasii koroonaa laatamaa jira.
 
Walgahiin hoji raawwachiistota Gamtaa Afrikaa sadarkaa ministiroota dhimma alaatin gaggeeffamu harha eegalameera.
 
Hirmaattonni walgahichaa galma walgahii yammuu seenanitti qorannaan vaayrasii koroonaa taasifamaa jira.
 
Ityoophiyaan Buufata Xiyyaaraa Idil Addunyaa Boolee dabalatee buufataalee seensaa fi bahumsa biyyattii 27 irratti tajaajila qorannaa vaayrasichaa laachaa jirti.
 
Silaabbaat Maannaayyeetu gabaase.
",health
476,"infinnee, Amajjii 28, 2012 – Miidhaa dhugaatiin alkoolii qaama namaarran gahu

Alkoolii dhuguun dhiibee gara garaatiif nama saaxiluun jireenya namaa miidhuu irratti argama.

Miidhaa dhugaatiin alkoolii qaama namaarraan gahu keessa muurasni;

Sammuu irratti alkooliin qaama sammuu serebileemii jedhamu miidhuun iji namaa akka seeraan hin ilaallee fi sirriitti deemuu akka in dandeenye taasisa.

Dandeettii waa yaaduu fi yaadachuu keenyaa guutummaa guutuutti balleessuu dandaha.
Qaamni namaa keessumaa gara miilla lamaan hadooduu fi miirri gubuu namatti dhagahama.

Sirna buullaahinsa soorataa irrattimiidhaa cimaa qaqqabsiisu dandaha. Dhukkuba garaachaa haga dhiigsuutti akkasumaas baqaquu qoonqoo, kulkuluu rajiijii fi dhukkuboota tiruu haga kaanserii tiruutti qaqqabsiisu dandaha.

Sirna dhiigaa irrattis miidhaa ni qaqqabsiisa oomisha dhiiga adii gadi buusa, hirhina nyaataa irraan hirhina dhiigaa fida fi dandeettii dhukkuba ofirraa ittisuu nihirhisa.

Onneen keenya akka sirnaan hin kottoonfanne taasisa
Carraa kaanseriiqabamuu ni dabala",health
477,"Finfinnee, Amajjii 28, 2012 (FBC) – Eejansiin Dhiyeessa Qorichaa Ityoophiyaa agoobaroota miiliyoona 3.1 rabsuu eegaluu isaa beeksiseera.

Eejansichi agoobaroota birrii miiliyoona dhibba 1 fi miiliyoona 87 oliin bituun rabsaa jira.

Dhaabbata ‘Keemooniiksh jedhamu waliin tahuun naannoolee sadiif hojiin agoobara rabsuu eegalamuu eejansichatti daayreektooreetiin daayreektara rabsa qorichaa, meeshaalee tajaajila yaalaa fi bulchiinsa qajeelcha konkolaattoota obbo Ahimaad Kadir himaniiru.

Keemikaalli Agoobara tokkoo waggaa 3 qofa kan taajilu tahuu ibsaniiru.

Sababa kanaan agoobaroota waggoota 3 dura rabsaman jijjiiruuf hojiin rabsaa gaggeeffama jira jedhan obbo Ahimaad.
Torbee darbee eegaalee Naannoo Ummattoota Kibbaatti, Godinaalee Sagan, Walaayittaa, lixa Oomoo, Shakkaa fi Gaamoo Goofaatti rabsamaa akka jiru himaaniiru.
Rabsu kan marsaa jalqabaa tahuu isaa ibsuun, yeroo itti aanu naannoo kibbaa, Beeniishaangul Guumz fi Gaambeellatti rabsuun itti fufa jedhan",health
478,"Finfinnee, Amajjii 28, 2012 (FBC) – Chaayinaatti lakkoofsi namoota vaayraasii koroonaan duhanii 563 gaheera.

Hanga ammaatti lakkoofsi namoota vaayrasichaan duhanii 563 irraa akka gahe odeeffannoon ni muulhisa.

Guyyaa kaleessaa qofa Huubeey keessatti vaayrasichaan namoonni 70 duhuun isaanii ibsameera.

Dabalataan guyyaa tokkotti namoonni kumni 3 tahan vaayrasichaan qabamaniiru.

Hoong Koongii fi Filipiinsitti namoonni lama vaayrasichaan duhaniiru jedhame.

Jaappaanitti ammoo namoonni 10 vaayrasichaan qabamuun  namoonni kumni 3 fi 700 tahan ammoo torbee lamaaf kutaa addaa keessa akka turan taasifaameera jedhameera.

Tatamsahinni vaayrasichaa daran babalhachaa kan jiru yoo tahu, Chaayinaan alattis namoonni 260 tahan vaayrasichaan qabamaniiru.",health
479,"
Finfinnee, Amajjii 27, 2012 (FBC) – Yeroo 2ffaaf lammiileen Ityoophiyaa sadii fi laammiin Chaayinaa 1 Vaayirasii Koroonaan shakkaman bilisa tahuun mirkanaahe.
 
Lammiilee Ityoophiyaa yeroo lammaafaaf Vaayirasii Koroonaan shakkamuun samuudaan isaanii qorannoof gara Afrikaa Kibbaatti ergame dhibichaarraa bilisa tahuun mirkanaahuu isaa Ministeerri Fayyaa beeksiseera.
 
Wiixata darbe Chaayinaa kan dhufan lammeen Ityoophiyaa sadi fi laammiin chaayinaa 1 vaayirasii kanaan shakkamanii hordoffiin taasifamaa turee jira.
 
Tibba darbes lammiileen Ityoophiyaa afur dhibee kanaan shakkamanii turan bilisa tahuun isaanii kan yaadatamuudha.
",health
480,"Finfinnee, Amajjii 27, 2012 (FBC)- Weerara vaayrasii koroonaatiin balalii gara Chaayinaatti taasifamu dhaabuun ittisa isaatif wabii akka hin tahin hoji raawwachiisaan Daandii Qilleensa Ityoophiyaa obbo Tawaldaa G/maariyaam himan.

Hoji raawwachiistichi Faanaa Broodkaastiing Koorporeet waliin turtii taasisaniin akka beeksisanitti daandichi balalii gara Chaayinaatti taasifamu kan hin dhaabne tahuu beeksisaniiru.

Balalii gara Chaayianaatti taasifamu dhaabuun dandahamullee, bakka weerarichi qaqqabe sodaarraa bilisa taasisuun hin dandahamuun ibsan.

Sababiin isaas Chaayinoonni biyyoota addunyaa hedduutti waan balalihaniif.

Sanarrammoo imala seeran alaa jajjabeessuu waan tahuuf, imaltoota qorannaadhan sakattahuudhan gara biyyaa galchuu fi hordoffii taasisuutu irra wabiidha jedhaniiru.

Daandichi torbeetti balalii 35 gara Chaayinaatti taasisa.",health
481,"Finfinnee, Amajiii 28, 2012 (FBC) – Daahimni haaraa dhalate vaayrasi koroonaan qabame argame.

Daahimni lammii Chaayinaa erga dhalatee sahaati 30 booda vaayrasin koroonaa akka irratti eargame miidiyaaleen mootummaa biyyatti gabaasaniiru.

Daahimni kun dhibichaan namoota qabaman keessaa umuriin namaa xiqqaa isa taasiseera.

Daahimichi kan dhalate magaalaa kahumsa dhibee vaayrasichaa taate hospitaala  magaalaaWuuhaan keessatti akka tahe himameera.

Haatii daahima kana qorannoo otuu hin dahiin dura taasisteen dhukkuba vaayrasicha akka qabdu kan beekkame yoo tahellee, dhukkubichi akkamiin gara daahimaatti akka darbe wanti ifa tahe hin jiru.

Hanga ammaatti namoonni vaayrasichaan qabaman kuma 28 ol yoo tahan namoonni 563 vaayrasichaan duhaniiru.",health
482,"
Finfinnee, Amajjii 27, 2012 (FBC) – Qorattoonni Chaayinaa daawaa Vaayirasii Koroonaa ittisuurratti buhaa qabeessa tahe haaraa lama argachuu ifoomsaaniiru.
 
Qorichoota Abiidool fi Daarnaaviir jedhaman yaala Viitroo seelii keessatti buhaa qabeessa tahe argachuu Proofeessarri Yuunvarsiitii Zeenzhiiyaang tokko ibsaniiru.
 
Qorichoonni haaraan kunneen sagantaa yaala komishinii fayyaa biyyaaleessaa biyyattii keessatti akka makaman yaadni dhiyaateera jedhame.
 
Ogeessi fayyaa tokko qorichaaleen kunneen qajeelfama yaalaan ala fudhatamuu akka hin qabne himaniiru.
 
Dhibeen kanaan hanga ammaatti namoota kuma 24 fi 363 qabaman keessaa namoonni 491 duhuun himameera.
",health
483,"

Finfinnee, Amajjii 27, 2012 (FBC) – Weerara vaayrasii koroonaa ittisuuf meeshaaleen yaalaaf oolan raabsamaa jiru.

Vaayrasii koroonaa duursanii ittisuuf meeshaaleen yaalaa gargaaran raabsamaa jiraachuu Eejansiin Dhiyeessii Qoricha Ityoophiyaa beeksiseera.

Meeshaaleen kanneenis kaleessa raabsamuu eegaleera.

Meeshaaleen kanneen Birrii kuma dhibba 8 fi kuma 16 fi 970 bitamuu Inistiitiyuutii Fayyaa Hawaasaa beeksiseera.
",health
484,"infinnee, Amajjii 26, 2012 (FBC) – Weerara vaayrasii koroonaa ittisuuf imala gara Chaayinaatti taasifamu dhaabuun sirrii akka hin taane Dhaabbanni Fayyaa Addunyaa beeksise.
 
Daayreektarri olaanaa Dhaabbata Fayyaa Addunyaa Dooktar Teediroos Adihaanoom akka beeksisanitti, weeraricha ittisuu fi tohachuuf imala gara Chaayinaa dhaabun sirrii akka hin taane eeraniiru.
 
Sababii vaayrasii koroonaatiin biyyoonni imala, daldalaa fi balaliiwwan xiyyaaraa gara Chaayinaa taasifaman haqaa jiraachuun ni beekama.
 
Daayreektarri olaantichi garuu weeraricha ittisuuf murtee akkanaarra gahuun kan maluu miti jedhaniiru.
 
Biyyoonni hunduu murtee ragaarratti hundaahee fi sirrii tahe akka murteessan dhaamaniiru.
 
Weerara vaayrasichaa tohachuuf daangaa cufuun furmaata hin tahuun waamicha dhiyeessaniiru.
 
Imala seeran alaatin vaayrasichi facahuu akka malu akeekkachiisudhaan.
 
Qondaaltonni Chaayinaatis yaada dhaabbatichaa deeggaruudhan, murtee biyyoonni fudhachaa jiran balaaleffataniiru.
 
Waajjira Dhaabbata Mootummoota Gamtooman, Swiizarlaand Jeneevaatti Ambaasaaddarri Chaayinaa Lii Soong murteen biyyoonni fudhachaa jiran yaada Dhaabbata Fayyaa Addunyaatin kan walfaallessu tahuu himuun, dubbicha balaaleffataniiru.
 
Amma harha ganamaatti sababii vaayrasichaatin namoonni Chaayinaatti lubbuu isaanii dhaban 425, kan qabaman ammoo 20,000 ol qaqqabuun ibsameera.
 
Chaayinaadhan alatti vaayrasichi biyyoota 24 qaqqabeera.
 
Biyyootii kanneenittis namoonni 150 ol vaayrasichaan kan qabaman yammuu tahu, Chaayinaadhan ala sababii vaayrasichaatin namni lubbuusaanii dhaban 2.
 
",health
485,"

Finfinnee, Amajjii 25, 2012 (FBC) – Yeroo dahumsaa duhaatii haadholii mudatu hambisuuf qindoominaan hojjetamuu akka qabu ibsameera.

Naannoo Gaambeellaatti dahumsaan walqabatee duhaatii haadholii hambisuuf qaama dhimmi ilaallatu waliin qindoominaan hojjetamuu akka qabu ibsameera.

Baatiin fayyaa haadholii mata duree ""Haati utubaa maatii fi biyyaatii"" jedhuun sadarkaa biyyoolessaatti yeroo 14ffaaf akka naannootti ammoo yeroo 2ffaaf magaalaa Gaambeellaatti marii paanaliin kabajamaa jira.

Maarii paanaalichaatin hoospitaala Gaambeellaatti bakka qaamoleen dhimmichi isaan ilaallatuu fi haadholiin tajaajilichaan fayyadamoo tahan argamanitti adeemsifamaa jira.

Bakka buhaan Biiroo Fayyaa naannicha obbo Ujuluu Umood maarii paanaalichaarratti haasaa taasisaniin, naannichatti duhaatii haadholii hirhisuuf hojiiwwan hedduun hojjetamaniiru jedhan.

Haadholiif yaalii fi hordooffii dahumsaa duraa fi boodaa barbaachisaan taasifamuufii akka qabu kan himan obbo Ujuluun, kenniinsa tajaajilichaarratti hanqina jiru furuuf biirichi xiyyeeffannoon kan hojjetu tahuu himaniiru.
",health
486,"Finfinnee, Amajjii 25, 2012 (FBC) – Gaggeessitoota hoospitaalaa mootummaa fi dhuunfaf vaayrasi koroonaa ilaalchisuun ibsi laatameera.

Ministerri Fayyaa fi Inistiitiyuutiin Fayyaa Hawaasaa Ityoophiyaa gaggeesittoota hoospiataalota mootummaa fi dhuunfaa magaalaa Finfinneetti argamaniif vaayrasi koroonaa ilaalchisuun haala yeroo ammaa fi fuulduratti maal tahuu akka qaburratti ibsa laateera.

Ibsicharratti daayreektaroota hoospitaalaa, meetronoota, daayrektaroota meedikaalaa, ogeessoota faarmaasii, warren kutaa balaa tasaa hojjetan, warren infiikshinii ittisanii fi tohatanirra kan hojjetan akkasumas ogeessoonni kutaa garagaraa hirmaachuu ragaan Inistiitiyuutiin Fayyaa Hawaasaa Ityoophiyaarra argame ni muldhisa.",health
487,"Finfinnee, Amajjii 25, 2012 (FBC) –  Godina Jimmaa hoospitaala Saqqaatti haati tokko daahima miila afuur qabu nagaan deesse.

Jiraattu magaalaa Finfinnee kan taate Gannat Fissahaa dahumsaaf maatii ishee bira gara Godina Jimmaa aanaa Shabee kan imalte.

Kamisa darbe Amajjii 21, 2012  ciniinsuun itti cimuun gara hoospitaala Saqqaa kan deemte.

Deeggarsa ogeessoonni hoospitaalichaa taasisaniin daahima miila afuur qabu nagaan dahuushee hojii gaggeessaa hospitaalichaa obbo Adaanee Deesisaa Faanaa Broodkaastiing Koorporeetitti himaniiru.

Ogeeyyii fayyaa Haatii kun nagaan akka deessuuf deeggarsa taasisaa turan keessaa Wandimmuu lammaa daahimni dhiira qomaa ol qaama namaa kan hin qabne daahima durbaa qaama namaa guutuu qabdu waliin walitti qabachuun dhalachuu dubbateera.

Daahimni kun fayyaan isaa sadrkaa gaarirra jiraachuun ogeeyyiin fayyaan himaniiru.

Deeggarsa dabalataaf gara giddugala fayyaa Yuunvarsiitii Jimmaatti erganiiru.

Muktaar Xahaatu gabaase.",health
488,"Vaayrasii koroonaa ittisuu fi tohachuuf Chaayinaan Ityoophiyaa waliin walitti dhiyeenyan hojjechaa jiraachuu beeksiste.
 
Ityoophiyaatti Imbaasiin Chaayinaa akka beeksisetti, mootummaan Chaayinaa vaayrasicha ittisuu fi tohachuuf walitti dhiyeenyan hojjechaa jirti.
 
Imbaasichi ibsa baasen akka beeksisetti, vaayrasichi ega muulhatee kaasee mootummaan Chaayinaa ittisaa fi tohannoorratti hojjechaa jira.
 
Mootummaa Ityoophiyaa waliinis tumsaan hojjechaa jiraachuu eerera.
 
Lammiileen Chaayinaa gara Ityoophiyaa dhufan imala isaanii karaa Buufata Xiyyaaraa Idil Addunyaa Booletiin akka tahuu qabus ibseera.
 
Daayreektarri olaanaa Dhaabbata Fayyaa Addynyaa Dooktar Teediroos Adihaanoom vaayrasiin koroonaa ariitiin babalhachaa dhufuun, sodaa fayyaa addunyaa tahuu beeksisuun isaanii ni yaadatama.
 
Mootummaan Chaayinaa weerara vaayrasichaa ittisuu fi tohachuuf hojjechaa jiraatus, xiyyeeffannaa fi tumsa hawaasa idil addunyaa kan barbaadu tahuu beeksisuun isaanii ni yaadatama.
 
Dhibichi yammuu eegalu hohina qaamaa dabaluudhan, qufaa gogaadhan dabaalamuudhan afuura nama kuta.
",health
489,"Chaayinaan alatti dhukkubsatan vaayrasi koroonaan lubbuun darbe.

Chaayinaan alatti duutii jalqabaa vaayrasi Koroonaa mudateen Filippiinsi keessatti mirkanaaheera.

Dhukkubsataan lammii Chaayinaa kan umuriin waggaa 40 tahe erga Wuhaan kan bulchiinsa Hubee biyya Chaayinaa bakka weerarri vaayirasii kanaa yeroo jalqabaatiif itti mulhate irraa dhufeedha kan amma duhuun gabaafame kun.

Dhaabbanni Fayyaa Addunyaa akka jedheettis, namni kuni osoo gara Filippiinsi hindhufiin dura kan vaayrasiichaaf saaxilameedha.

Hanga ammaattis namoonni 300 ol kan dhibee kanaan duhan yoo tahu, baayyeen isaanis Wuhaan irraayi jedhameera. Kanneen 14,000 ol tahan ammoo vaayrasichaan faalamaniiru.

Biyyoonni akka Ameerikaa, Awusitiraaliyaa fi kanneen biroos lammiilee Chaayinaarraa gara isaaniitti imalan kan dhorkaa jiran yoo tahu, lammiilee isaanii Chaayinaarraa dhufan irratti ammoo qorannoo gaggeessaa jiru.

Namni kunis dubartii umuriin ishee waggaa 38 taate waliin Wuhaan irraa karaa Hong Koongiin gara Filippiinsi dhaqusaanii Qajeelchii Fayyaa Filippiinsi beeksiisee.",health
490,"Chaayinaatti namoonni dhibee Vaayirasii Koroonaan duhan 259 irra gahuu Komishiniin Fayyaa Biyyaaleessa Chaayinaa beeksise.
 
Hanga guyyaa harhaatti namoota kuma 11 fi 781 dhibichaan qabaman keessaa namoonni 259 duhuu isaanii Komishiniin Fayyaa Biyyaaleessa Chaayinaa beeksiseera.
 
Chaayinaan alatti biyyoota garagaraatti namoonni 137 dhibee kanaan qabamuun mirkanaaheera.
 
Namoota Vaayirasii Koroonaan qabaman keessaa namoonni 252 ammoo fayyaniiru.
 
Bara Faranjootaa 2002-2003tti namoota dhibee kanaan qabaman kuma 8 keessaa namoonni 800 duhuu isaanii ragaan biyyattii argame ni agarsiisa.
",health
491,"Chaayinaa magaalaa Hoong Koongitti vaayrasiin koroonaa namoota hedduurratti jeequmsa sammuu uumaa jiraachuun himame.

Hoong Koongitti hanga ammaatti namoonni dhibba tokko vaayrasichaan kan qabaman yoo tahu, namoonni lama ammoo duhaniiru.

Bara Faranjootaa 2003 bulchiinsichuma keessatti dhibeen saars namoota 300 tahan ajjeeset ture.

Sababii kanaan jiraattonni Hoong Koong seenaan darbe sun nutti deebihaa laata jechuun jeequmsa sammuu keessa galuun isaani himameera.

Vaayrasiin koroonaa uumamuun walqabatee muddamaa fi jeequmsa sammuu kahumsa godhachuun qorannoo kan hojjete Yuunvarsiitin Hoong Koong beektonni magaalichaa 1/3 tahan jeequmsi sammuu yoo isaan mudatu, namoonni %11  tahan ammoo mukaahu keessa galaniiru jedha.

Jiraattoni Hoong Koong kuma 10 tahan hojii isaanii mana jireenyaa isaanii taahanii kan hojjetan yoo tahu, nyaataa fi wantoota barbaachisoo mana keessatti kuusa jiraachuun ibsameera.

Dhiyeessiin uffata fuula ittiin haguuggatanii fi harka ittiin qulqulleeffatan yeroo dheeraaf rakkoo ture jedhameera.",health
492,"Dhaabbanni midiyaa hawaasaa guddichi Twiitariin tamsahina vaayrasii koroonaa ittisuuf hojjettoonni isaa manatti akka hojjetan ajaja dabarseera.

Dhaabbatichi fulaa miidiyaa hawaasaa isaarratti akka beeksisetti hojjettoonni isaa Hoong Koong, Jaappaanii fi Kooriyaa Kibbaa keessatti argaman mana isaanii taahuun akka hojjetaniif eeyyamameeraf.

Hojjettoonni dhaabbatichaa kumni 5 addunyaarratti argaman mana jireenyaa isaanii keessa taahuun hojicha akka hojjetaniif ajajni darbeera.

Dhaabbatichi guyyoota muraasaa as hojjettoonni isaa imala hin barbaachifne, akkasumas qophiilee garaagaraatti akka hin hirmaannes ajajeera.

Bulchiinsa humna namaa dhaabbatichaa Jeenifar Kiristii, karoorichi hojjettoonni keenya tamsahina vaayrasichaa akka hin saaxilamneefi jedhan.

Darbees maatiiwwan hojjettoota keenyaa vaayrasicharraa baraaruufi jedhaniiru.

Hogganaan dhaabbata Twiitarii Jaak Dooriis, ajaja kana dabarsuun keenya osoo koroonaa vaayrasiin hin uumamin of eggannoo murtoo gaaridha jedhaniiru.

Kanarras darbee dhaabbileen idil addunyaa bara kana waltajjii adeemsifamu irratti akka hin hirmaanne beeksisaniiru.

Kanaafis Feesbuukii fi Googl warreen caqafamaniidha.

Sababa vaayrasii koroonaaf haga amaatti namoonni duhaan kuma 3 ol tahaniiru.",health
493," Miseensonni Mana Maree Bakka Buhoota Ummataa Iiraan 23 vaayrasii koroonaatin qabamuun ibsameera.

Itti aanaan dura taahaa mana marichaa ibsa laataniin, miseensota paarlaamaa biyyattii 290 keessaa namoonni 23 vaayrasichaan qabamuu mirkaneessaniiru.

Biyyattiitti guyyaa harhaa qofa namoonni 835 dhibee kanaan qabamaniiru jedhame.

Iiraanitti namoota kuma 2 fi 336 vaayrasii koroonaatin qabaman keessaa namoonni 77 duhuun isaanii ibsameera.

Biyyattiin Chaayinaatti aantee biyya vaayrasichaan daran miidhamaa jirtu tahuun himameera.",health
494," Baankiin Addunyaa tamsahina vaayrasii koroonaa ittisuuf Doolaara Ameerikaa biliiyoona 12 deeggarsa taasisuuf waadaa galeera.

Baankichi gargaarsa kan taasisu biyyoota addunyaa sababa vaayrasichaatif diinagdeen isaanii miidhame akka foyyahuufi jedhameera.

Weerarri vaayrasichaa diinagdee biyyoota hedduu rakkoo keessa akka galchus akekeera.

Preezdaantiin Baankii Addunyaa Deeviid Maalpas,gargaarsi kun biyyoonni vaayrasichaaf saaxilaman tamsahina isaa ittisuu fi tajaajila fayyaa kennamuus ciminaan akka hojjetaniifi jedhaniiru.

Gargaarsichi jalqabarratti biyyoota hiyyummaa keessa jiranii fi vaayrasichaaf saaxilamuuf warreen sadarkaa oolaanaarra jiraniif ni kennama jedhaniiru.

Vaayrasichi biyyoota 70 keesssatti tamsahuun isaas ni yaadatama.

Haga ammaattis sadarkaa idil addunyaatti namoonni kumni 92 tahan vaayrasichaaf kan saaxilaman yoo tahu, kanneen keessaa lammiileen kuma 80 tahan Chaayinaa keessattidha.

Namoonni kumni 3 ol tahan vaayrasichaan duhaniiru.",health
495," Iiraan tatamsahina Vaayrasii Koroonaa tohachuuf lammiilee mana sirreessaa keessa jiran kuma 54 yeroof hiikuu ishee dhagahame.
 
Hidhamtoonni kunneen qorannoo taasifameen Vaayrasicharraa bilisa tahuu isaanii erga mirkanaahee wabiin bahuu dubbii himaan Mana Murtii biyyattii Gaahoolaamhooseen Isimaaheel dubbataniiru.
 
Murteen kun namoota nageenya waliin walqabatee hidhamanii fi murteen waggaa 5 ol irratti darbe kan hin daballanneedha jedhan.
 
Gama biraan bara Faranjootaa 2016 yakka basaastummaan waggoottaan shanan darbaniif mana sirreessaa keessa kan turte hojjettuun tola ooltummaa lammiin Briitaaniyaa fi Iiraan Naaziiwaan Zaagiiraa Raatikliif yeroo dhiyootti gadi lakkifamuu dandeessi jedhameera.
",health
496,"Preezdaantiin Taanzaaniyaa Joon Maaguulii fi hogganaan paartii morkattootaa Maaliim Seeyif Shariif lukaan nagaa wal gafachuun isaanii dubbii ijoo taheera.

Suuraa isaan miilaan nagaa wal gaafatan kana qaamoolee hedduun wal harkaa fuudhaa jiru.

Ministeerri fayyaa biyyatti tatamsahina vaayrasii koroonaa ittisuuf lammiileen biyyattii tutuqaarraa akka of eegaan ibsee ture.

Haalli naga gaafannaa preezdaantichaas ibsa minsteerichi baase walqabachuu hin oolu jedhameera.

Taanzaaniyaa dabalatee mootummoonni addunyaa vaayrasichaa ittisuuf wal hammachuu, waldhungachuu fi harka wal fuudhuun hin barbaachisuu jechuun waamichaa dhiyeessaniiru.",health
497," Laammiilee Chaayinaa Vaayrasii Koroonaaf saaxilaman kuma 80 fi 422 keessaa namoonni kumni 47 fi 260 guutumaan guutuutti fayyuu isaanii ibsame.
 
Biyyattiitti namoonni kumni 2 fi 984 dhibee kanaan duhaniiru.
 
Chaayinaan alatti namoota Vaayrasichaan qabaman kuma 10 fi 566 keessa namoonni 166 duhaniiru jedhame.
 
Kooriyaa Kibbaatti qofa namoonni kumni 5 fi 621 dhibichaan yoo qabaman, namoonni 33 duhaniiru.
 
Iiraanitti namoonni 92 yoo duhan, Xaaliyaanittis namoota 79 galaafateera jedhame.
 
Ameerikaatti namoonni 9 duhuutu ibsame.
 
Tatamsahinni dhibichaa Chaayinaa keessatti daraan hirhachaa yoo dhufu biyyoota biroo keessatti ammoo ariitiin dabalaa jira jedhame.
 
Biyyoonni addunyaa hundi Chaayinaarraa muuxxannoo fudhachuu akka qaban Dhaabbanni Fayyaa Addunyaa hubachiiseera.
 
Sababa Vaayrasii kanaan diinagdeen addunyaa dhibbeentaa olaanaa miidhamaa jira jedhame.
",health
498,"Yuunvarsiitiin Arsiitti Hospitaalli Riifeeraalaa fi barsiisummaa Asallaa meeshaalee yaalaa garaagaraa Birrii miiliyoona 70 ol baasaan deeggarsan argateera.

Deeggarsi kun dhaabbata tola ooltummaa Swiidiin ""Human Brige"" jedhamurraa argame jedhame.

Meeshaaleen kunneen meeshaalee teeknooloojii yaala fayyaa hopsitaala riifeeraalichaaf tajaajilu tahuu preezdaantiin Yuunvarsiitii Arsii Dooktar Dhugumaa Addunyaa himaniiru.

Ityoophiyaatti Daayreektarri ""Human Brige"" Injiinar Addaamuu Annilay gama isaaniin, deeggarsichi duhaatii haadhoolii fi daahimmanii hirhisuuf shooraa olaanaa qaba jedhaniiru.

Hospitaalichi jiraattoota Arsii fi naannawaa ishee miiliyoona 3.5f tajaajila ni laataa jira jedhame.",health
499," Feesbuukiin vaayrasii koroonaa ittisuu waliin walqabatee Dhaabbanni Fayyaa Addunyaa bilisaan akka beeksisu eeyyame.

Hoji raawwachiisaa olaanaan Dhaabbata Feesbuukii Maark Zuukarbarg vaayrasicha ilaalchisuun odeeffannoo sobaa bahan adda baasuuf Dhaabbanni Fayya Addunyaa bilisaan akka beeksisu eeyyamuu himaniiru.

Kanumaan walqabatee dhaabbatichi fayyadamtootaf beeksisa dhiyeessurra kan darbe deeggarsa biroo taasisuuf qophii tahuu ibseera.

Tarkaanfiin dhaabbatichaa fayyadamtoonni Feesbuukii kallattiin Dhaabbata Fayyaa Addunyaa akkasumas angahoota dhaabbilee fayyaa naannoo isaaniirraa vaayrasicha ilaalchisuun odeeffannoo sirrii akka argataniif ni gargaara jedhameera.

Feesbuukiin vaayrasii koroonaa ilaalchisuun odeeffannoowwan sobaa bahan ittisuun odeeffannoo sirrii fayyadamtoota isaaf laachuun itti gaafatamummaa hawaasaa akka bahu ibseera.",health
500,"Bulchiinsa Kaaliforniyaatti namni tokko vaayrasii koroonaatin duhuun walqabatee bulchiinsichi labsii yeroo muddamaa labseera.

Ameerikaatti namoonni vaayrasii koroonaatin lubbuun isaanii darbe 11 gaheera.

Namoota 11 lubbuun darban keessaa 10 kan galmaahan bulchiinsa Waashiingitan Diisiitti yoo tahu, Teeksaasii fi Neebraaskaamitti mallattoon vaayrasichaa argameera.

Guyyaa kaleessaa guutummaa Ameerikaatti qorannoon vaayrasii koroonaa akka gaggeeffamuuf qajeelfamni diriirera.

Wayita ammaa  Ameerikaa keessatti namoonni 150 ol vaayrasichaan qabamuun deeggarsa yaala fayyaa argachaa jiru.

Namoonni vaayrasichaan qabaman kenneen bulchiinsoota Ameerikaa 16 keessatti akka argaman ibsameera.

Bulchiinsi Waashiingitanii fi Filooriidaa vaayrasicha ittisuuf labsii yeroo muddamaa labsaniiru.

Kaalifoorniyaatti vaayrasii koroonaan kan duhan maanguddoon umurii 71 baatii Faranjootaa darbe dooniin Saanfiraansiiskodhaa gara Meeksikoo daawwannaaf deemaniit turan.

Dooniin kun imala birootin namoota baayyee fehee galaana Jaappaanirra akka dhaabbatu dirqamsiifamee kan ture yoo tahu, imaltoota hedduurratti vaayrasiin koroonaa argameera.",health
501,"Dhaabbanni Maallaqaa Addunyaa vaayrasii koroonaa ittisuuf Doolaara biiliyoona 50 deeggarsaan laate.

Dhaabbatichi biyyoota vaayrasii koroonaan miidhaman tumsuuf Doolaara biiliyoona 50 deeggarsa akka taasisu beeksiseera.

Dhaabbatichi deeggarsa kan taasise dhukkubichi bakka itti uumame Chaayinaarraa kahuun biyyoota 70 olitti tatamsahuun walqabateeti.

Torbee qabanne kana keessa mootummoonni guutuu addunyaarratti argamanii fi giddugalli baankotaa vaayrasicha ittisuuf tarkaanfii fudhachaa jiru.

Dhaabbanni Fayyaa Addunyaa deeggarsichi biyyoota sirni fayyaa isaanii dadhabaa tahee, akkasumas biyyoota galii giddu galeessaa qabanii fi hiyyeessa tahanitti tamsahina vaayrasichaa ittisuuf kan ooludha jedhameera.

Daayreektarri olaantuun dhaabbatichaa Kiristaaliinaa Jihorjiviiyaa yaada laataniin bara Faranjootaa 2020tti guddinni jiraatu waggaa darbe kan turerra gadi aanadha jedhaniiru.

Haaluma walfakkaatun torbee qabanne kana keessa biyyoonni guddinarra jiran vaayrasicha ittisuu akka dandahaniif Baankiin Addunyaa Doolaara biiliyoona 12 deegarsa taasisuun isaa ni yaadatama.",health
502,"Akka biyyaatti ammeentaan quucaruu %60 gara %37 hirihachuu dandahuun ibsame.

Ministeerri Fayyaa, waajjiroolee seektara mootummaa fi dhaabbilee tumsistootaa waliin raawwii baatiiwwan 6 irratti marii taasisaniiru.

Wayita kanas gama sirna nyaataan hojiiwwan hojjetamaniin akka biyyaatti ammeentaan quucaruu %60 haga %37 hirihchuu dandahuu ministirichatti daayreektarri haadhoolii fi daahimmanii Dooktar Masarat Zalaalam himaniiru.

Yaa tahu malee rakkicha hundeerraa furuuf qaamolee dhimmi ilaallatu waliin qindoominaan hojjeetamuu akka qabu yaadachiisaniiru.

Waltajjicha irratti kanneen raawwii foyyaahaa argisiisan keessa naannoo Amaaraarraa aanaalee Dahaanaa, Ziqwaalaa fi Gaazoo akkasumas naannoo Tigraayitti Afilaanaa fi Qollaa Taanbeenif beekamtiin kennamuufi ragaan Ministeera Fayyaarraa arganne ni muulhdhisa.
",health
503,"Maallaqni baankii vaayrasii koroonaa dabarsuu akka dandahu eerame.

Maallaqni moofaan vaayrasii koroonaa dabarsuu akka dandahan Dhaabbanni Fayyaa Addunyaa ibsa laateen akeekkachiise.

Tamsahina vaayrasii koroonaa ittisuuf jecha itti fayyadama maallaqoota moofahanirratti of eeggannoon taasifamuu akka qabu Dhaabbanni Fayyaa Addunyaa kan hubachiise yoo tahu, fayyadamtoonni Birrii erga tuqanii booddee harka isaanii dhiqachuu akka qaban hubachiiseera.

Baankiin Ingiliiz gama isaan maallaqoonni moofahan baakteeriyaa fi vaayrasota qabachuu dandahu , maamiltoonni erga fayyadamanii booddee harka isaanii akka dhiqatan gorseera.

Haaluma walfakkaatuun Chaayinaa fi Kooriyaan Kibbaa baatii dabrasinee eegalanii tamsahina vaayrasichaa ittisuuf maallaqoota baankii moofahan fayyadamuurra bittaa teeknooloojiiin raawwachuu eegalaniiru.",health
504,"Namoota dhibee vaayrasii koroonaan qabaman keessaa namoonni kumni 53 ol fayyan jedhame.

Erga weerarri vaayrasii koroonaa muulhatee namoota vaayrasichaan qabaman kuma 95 fi 481 keessaa namoonni kumni 53 fi 688 fayyuun himameera.

Biyyoota Awrooppaa keessaa Xaaliyaaniin biyya dhibichaan daran miidhamte taatee jirti.

Guyyaa tokko qofatti biyyattiitti namoonni 41 duhaniiru jedhame.

Xaaliyaanitti namoota dhibichaan qabaman kuma 3 fi 858 keessaa hanga ammaatti namoonni 148 duhaniiru jedhame.

Waliigala hanga ammaatti namoota kuma 3 fi 285 vaayrasii kanaan lubbuun darbee jira.",health
505," Itti aanaan muummee ministiraa obbo Dammaqaa Makoonnan hojiilee koroonaa vaayrasii ittisuuf hojjetamaa jiran daawwatan.

Obbo Dammaqaan Wiirtuu Tohannoo fi Odeeffannoo Koroonaa Vaayrasii Inistiitiyuutii Fayyaa Hawaasaa Ityoophiyaa keessatti argamu daawwataniiru.

Hojiilee leenjii fi qophiilee ittisaa fi tohannoo taasifamaa jiranis daawwataniiru.",health
506,"Xaaliyaanitti lakkoofsi namoota koroonaa vaayrasiin duhanii 197 gahuun himameera.

Kahumsa isaa Chaayinaa kan taasise koroonaa vaayrasiin tatamsahinni isaa biyyoota addunyaaf yaddoo guddaa taheera.

Awrooppaa keessaa Xaaliyaanitti lakkoofsi namoota duhaaniis 197 sadarkaa olaanaan galmaaheera.

Sababa vaayrasichaafis dorgommiiwwan ispoortii hundi akka hin adeemsifamnes himameera.

Dabalataanis mootummaan biyyichaa dhibee kana ittisuuf manneen barnoota hunda guyyoota 10 akka cufamaniif ajaja dabarseera.

Xaaliyaan keessatti erga weerarri vaayrasii koroonaa muulhate booda lakkoofsi namoota duhanii sadarkaa olaanaan dabaluun lubbuu namoota 197 galafateera.

Angahoonni biyyattiis, weerara vaayrasichaatin sahaatii 24 keessatti namoonni 49 lubbuun darbuu himaniiru.

Namoonni vaayrasichaaf saaxilaman ammoo kuma 4 fi 600 gaheera.

Erga vaayrasichi muulhatee baayyinaan lakkoofsi namoota duhanii Chaayinaatti aanee Xaaliyaanitti akka tahe himameera.

Akka Dhaabbanni Fayyaa Addunyaa himetti, haga ammatti biyyoota vaayrasichi itti muulhate keessatti namoonni kumni 100 tahan vaayrasichaaf saaxilamaniiru.

Vaayrasichis hammaachaa kan dhufe baatiiwwan 4 keessatti yoo tahu, namoonni kumni 3 ol tahan duhaniiru.

Baayyinni namoota duhanii garri caalu ammoo Chaayinaa keessatti tahuun ni himama.

Daayreektarri olaanaan Dhaabbata Fayyaa Addunyaa Dooktar Teediroos Adihaanoom, tatamsahinni vaayrasichaa baayyee yaddessaa yoo tahu, biyyoonnis weerara vaayrasichaa ittisuuf ciminaan hojjechuu akka qaban dhaamaniiru

Inistiitiyuutiin Fayyaa Biyyaalessaa Xaaliyaan akka ibsetti, namoonni duhan giddugalummaan umrii waggaa 81 yoo tahan, hedduun isaanii rakkoo dhibee fayyaa biraa akka qaban himeera.

Kanneen duhan keessas %72 kan tahan dhiiroota jedhameera.

Xaaliyaa addunyaarratti biyya namoota umriin mangudduummaa keessaa jiraatan hedduu qabdudha.",health
507,"Emmireetota Arabaa Gamtoomaniitti lammiilee Ityoophiyaa lama Vaayrasi koroonaan irraatti argame Waggoota lamaa achuma jiraachaa kanneen turan tahuu himame .

Dhiyeenya kana Emmireetota Arabaa Gamtoomaniitti lammiilee Ityoophiyaa lamarratti Vaayrasi koroonaan irraatti argame jedhame Waggoota lamaa achuma jiraachaa kanneen gara biyyaa kan hin imalle tahuu himameera.

Ministirri Deetaan Ministeera Fayyaa Dooktar Liyaa Taaddasaa Fuula ‘Tweetera isaaniin akka ibsanitti, lammileen Ityoophiyaa kunneen waggoota lamaaf biyyicha keessa jiraachaa kan turan,dhiyeenyatti ammoo gara Ityoophiyaa hin imalle. jedhame

Emmireetota Arabaa Gamtoomanitti namoonni 13 irratti koroonaa vaayirasiin argamuusaa fi isaan keessaa 2 lammiilee Ityoophiyaa tahuusaanii himameera.s",health
508,"Xaaaliyaan lammiilee miliyoona 16 tahan sababa weerara vaayrasii koroonaan sochii isaanii daangessite.


Kutaa bulchiinsa Lombardii keessatti lammiileen argaman hayyama mootummaa malee gara iddoo biraatti akka hin sochoone jedhamani.


Miilaan magaala guddoo Lombardii dabalatee magaalota akka Veenaayis keessa kanneen jiraatan akka hin sochoone ajajamaniiru.


Muummee Ministiraa Xaaliyaan Jiwuseppe Kontee akka beeksisanitti, kutaa bulchiinsa Lombardiitti manneen barnootaa ni cufamu.

 

Giddugaloonni bashannanaa fi Ispoortii hundi hojii dhaabu.


Torban darbes Yuunvarsitiiwwanii fi manneen barnootaa hundi guyyaa 10 akka cufaman mootummaan Xaaliyaan labsee ture.
Awrooppaatti Xaaliyaan giddugala weerara vaayrasii koroonaa taatee jirti.

Lammiileen kuma 6 tahan vaayrasichaan qabamuun mirkanaaheera.


Namni siyaasaa beekamaan Xaaliyaan Nikoolaas Zangareettii vaayirasii koronaan akka qabame beeksiseera.


Labsii mootummaanXaaliyaan dabarse kanaan jilawwan akka cidhaa ykn sirna awwaalchaa gaggeessuun dhorkaa taheera. ",health
509,"Lammiin Jarman koroonaa vaayrasiin qabamee Gibtsitti yaalamaa ture, lubbuun isaa darbuun himame.

Gibtsitti Sanbata darbe namoonni 45 vaayrasii koroonaan akka haaraatti qabamuu Ministeerri Fayyaa biyyattii beeksiseet ture.

Waliigalaan Afrikaatti hanga ammaatti Gibstitti namoonni 48, Seenegaalitti 4, Afrikaa Kibbaatti 3, Moorokootti 2, Kaameeruunitti 2, Tuniiziyaatti 1, Toogootti 1, Naayijeeriyaatti 1 vaayrasii kanaan qabamaniiru.

Biyyoota 100 keessatti namoonni vaayrasii koroonaan qabaman kuma dhibba 1 fi kuma 8 irra gahuu isaanii Dhaabbanni Fayyaa Addunyaa beeksiseera.

Hanga guyyaa kaleessaatti namoota qabaman keessaa namoonni kumni 3 fi 821 duhaniiru.

Iiraan, Xaaliyaanii fi Kooriyaa Kibbaatti daran hamaachaa jira jedhame.

Xaaliyaatti torbee lama keessatti namoota kuma 7 fi 300 ol qabaman keessaa namoonni 336 duhaniiru.

Ityoophiyaatti buufataalee qorannoo galumsa biyyatti hundarratti namoota kuma dhibba 4 fi kuma 67 fi 280 qorannoo hoohina qaamaa godhameen hundi isaanii bilisa tahuudhan qorannicha darbaniiru.

Buufata Xiyyaaraa Idil Addunyaa Booleetti buufataalee 7 irratti namoota kuma dhibba 2 fi kuma 77 fi 977 qorannoon tasifamee, hundi bilisa tahaniiru.

Kanneen keessaa namoonni kumni 6 fi 858 biyyoota dhibeen kun keessatti muulhaterraa warreen dhufanidha jedhame.",health
510,"Muummee ministiraa Dooktar Abiy Ahimad koree biyyoolessaa vaayrasii noovil koroonaa ittisuuf hundaahe waliin marihatan.
 
Korichi hoggansa miseensota waajjiraalee ministeeraarraa kan hundaahedha.
 
Korichi sadarkaa federaalaa fi naannooltti Ministeera Fayyaatin duurfamuudhan hojiilee ittisaarratti qophiilee barbaachisoo taasisaa jira.
 
Muummee ministiraa ergaa waltajjicharratti dabarsaniin, hubannoo hawaasaa cimsuudhan ittisuurratti qophaahummaa qabaachun barbaachisaa tahuu ibsan.
 
Korichi dhiibbaa hawaas diinagdee mudachuu malu dandamachiisuuf filmaata balhaa qopheessuu qabas jedhan.
 
Hojiileen amma ammaatti hojjeteenis dansaa tahuu nan amana jedhan.
 
Ittisaa fi tohannoorrattis qophii gahaan taasifamuun ibsameera.
 
Buufata Xiyyaaraa Idil Addunyaa Boolee dabalatee karroota seennii fi bahiinsaa lafoo fi qilleensaa 30tti qorannoon taasifamaa jira.
 
Hanqinni hguuggii afaanii fi funyaanii akka hin mudanne, gabaa alaatif dhiyaachaa kan ture akka dhaabbatu taasifameera.
 
Magaalaa Finfinneetti Hoospitaalli Yakkaa Kootabee tajaajila yaalichaa qofa akka laatu murtaahera.
 
Hoospitaalichi siha tokkotti namoota 300 keessummeessuu dandaha. Dhawaata humnasaa akka cimsatus gaafatameera.
 
Magaalaa Bishooftuutti Hoospitaalli Raayyaa Ittisa Biyyaa tajaajila kanaaf qophaahera.
 
Naannoleetti iddoowwan paarkiiwwan indaastirii jiranitti qophiin taasifameera.
 
Vaayrasichi addunyaarratti babalhachaa dhufuu isaatin koonfaransoonni idil addunyaa Ityoophiyaatti gaggeeffamuuf turan haqamaniiru.
",health
511,"Ministirri Ministeera Aadaa Faransaay Firaank Riistar vaayrasii koroonaan qabamuun ibsameera.

Ministirichi vaayrasichaan qabamuu qorannoo taasiseen mirkanaahera jedhame.

Biyyattiitti hanga guyyaa kanaatti namoota vaayrasii koroonaan qabaman kuma 1 fi 412 keessaa namoonni 30 duhuu daayreekarri Abbaa Taaytaa Fayyaa Hawaasaa Faransaay Jeeroom Saluumoon dubbataniiru.",health
512,"Namoota 5 irratti mallattoon vaayrasii koroonaan walitti dhiyaatu muulhatee buhaan qorannoo isaanii eeggamaa jiraachuu Inistiityuutiin Fayyaa Hawaasaa Ityoophiyaa beeksise.

Namoonni iddoo turmaata keessa galanii buhaan qorannoo isaanii eeggamaa jiru kunneen 3 lammiilee Ityoophiyaa yoo tahan, 2 ammoo lammiilee Chaayinaa tahuu daayreektarri olaanaan Inistiityuutii Fayyaa Hawaasaa Ityoophiyaa Dooktar Eebbaa Abaataan ibsaniiru.

Ityoophiyaan dhibee kana ittisuuf Dhaabbata Fayyaa Addunyaa, Giddugala Ittisaa fi Tohannoo Dhibee Afrikaa fi qaamolee dhimmichi ilaallatu waliin qindoominaan hojjechaa jiraachuu himaniiru.

Imaltoonni gama Buufata Xiyyaaraa Idil Addunyaa Boolee fi galumsa biyyattiii hundaan gara Ityoophiyaa seenan kumni dhibbi 5 fi kumni 21 hoohina qoratamuun bilisa tahaniiru jedhan.",health
513,"Googl sababii tamsahina vaayrasii koroonaatin hojjettoonni isaa mana taahanii hojii isaanii akka hojjetaniif gaafate.

Obbolaa dhaabbata Googl kan tahe Alfaabeet, hojjettoonni isaa mana taahaani hojii isaanii akka hojjetan gafateera.

Gaaffichi hojjettoota isaa Ameerikaa Kaabaa ilaallata jedheera.

Googl addunyaarratti yaddoo guddaa tahaa kan dhufe tamsahina vaayrasii koroonaaf gaafficha dhiyeessera.

Gaffin inni amma dhiyeesse Ameerikaa fi Kaanaadaatti kan argama biiroowwan isaa 11 keessa kan hojjetan hojjettoota kuma 100 kan ilaallatudha.

Ameerikaatti lakkoofsi namoota vaayrasichaan qabamanii kuma 1 gaheera.

Kanumaan walqabsiisuun hojjettoota Googl dabalatee hojjettoonni Aappil, Amaazoon, Mayikroo Sooftii fi Feesbuuk hojii isaanii mana tahaanii yoo hojjetan weerara vaayrasichaaf saaxilamuun ni xiqqaata yaada jedhu dhiyyeessera.

Yaa tahu malee Alfaabeet biiroosa Ameerikaa Kaabaa jiru keessatti hojjettoota biroo keessa taahanii hojjetaniif banaa tahuu beeksiseera.",health
514,"Yuunvarsiitin Jimmaa Staarkeey Hiiriing Faawundeeshin, Proojaktii Kaataraaktii fi Tajaajila Viizhin Keer Ityoophiyaa waliin tajaajila yaala bilisaa laate.
 
Tajaajila yaala bilisaa kanaan namoota rakkoo dhageettii qabaniif meeshaan deeggarsa dhageettii gurraa dabalu bilisaan kennameera.
 
Deeggarsicha dhaabbataa Staarkeey Hiiriing Faawundeeshin jedhamuu fi giddugala yaalaa fayyaa Yuunivarsiitii Jimmaa waliin tahuun bilisaan laataniiru.
 
Arjooma meeshaa kanaan namoonni rakkoo dhageettii qaban 1000 tahan fayyadamoo tahaniiru.
 
Dabalataan ammoo namoota dhibee ijaa qabaniif koolleejjiin mummee fayyaa Yuunvarsiitii Jimmaa, Proojaktii Kaataraaktii fi Tajaajila Viizhin Keer Ityoophiyaa waliin tahuudhan tajaajila laatera.
 
Wallaansichi bilisaan kan laatame yoo tahu, yaala baqaqsanii wallaanuu mooraa ijaatu laatame.
 
Tajaajilli bilisaa kun namoota 500 tahaniif, Gurraandhala 29 eegalee laatameera.
",health
515,"Lammiileen Yuugaandaa talaallii sobaa vaayrasii koroonaa namootaf laatan tohannoo jala ooluu poolisiin biyyatti beeksiseera.

Yuugaandaatti hanga ammaatti namni vaayrasichaan qabame jiraachuu baatus, abbaa fi ilmi garuu vaayrasicha ni ittisa jechuun namootaf talaallicha osoo kennaanii tohatamaniiru.

Addunyaarratti namoota kuma 3 fi dhibba 8 kan ajjeese vaayrasichi hanga ammaatti talaalliin vaayrasicha ittisuu hin argamne jedhameera.

Namoonni dhunfaa yakka kana hojjetan magaalaa Yuugaandaarraa kiilo meetira 120 fagaattee kan argamtu Maayugee jiraatu jedhameera.

Talallii sobaa kanas hanga ammaatti namoonni meeqa akka fudhatan beekun hin dandahamne.

Dubbi himaan poolisii Yuugaandaa, namoonni dhuunfaa kanneen qoricha vaayrasii kooroonaati jechuun maallaqa guddaa kaffalchiisuun yakkicha raawwachaa turaniiru.

Vaayrasichi biyyoota addunyaa 80 keessatti mulhateera.

Namoonni kumni 100 tahan ammoo vaayrasichaan qabamaniiru.",health
516,"Chaayinaan vaayrasii koroonaa tohachuu yeroo ifoomsiteetti Ministirri Ministeera Fayyaa Ingiliiz vaayrasichaan qabamuu ibsame.

Ministirri Eegumsa Fayyaa Ingiliiz Naadiin Dooriis Ingiliizitti namoota vaayrasichaan qabaman 382 keessaa tokko tahaniiru.

Gama biraan Chaayinaan weerara vaayrasii koroonaa tohachuu ishee beeksiiftee jirti.

Xumura bara Faranjootaa 2019 eegaltee weerara vaayrasii koroonaan sadarkaa olaanaan miidhamaa kan turte Chaayinaan tatamsahina isaa tohachuu ishee beeksiifteerti.

Biyyaattiitti waliigala namoota kuma  80 fi 754 dhibichaan qabaman  keessaa namoonni kumni 3 fi 136 duhaniiru.

Lammiileen biyyattii miiliyoonaan lakkaawwaman sosochii kamuu akka hin taasiifne dhorkamanii turaniiru jedhame.

Preezdaantiin biyyatti Shii Jiinpiing guyyaa kaleessaa erga Vaayrasichi muulhatee yeroo jalqabaa magaalaa Wiihaan daawwataniiru.

Daawwannaan kunis biyyattiin dhibicha toohachuu ishee addunyaatti beeksisuuf ture jedhame.

Chaayinaatti guyyaa kaleessa namoonni vaayrasichaan qabaman namoota 19 qofa tahuu ibsaniiru.

Bulchiinsa Huubeey magaalaa Wiihaanitti vaayrasicha tohachuuf hojii hojjetameen tatamsahina isaa tohachuu dandahamuu ibsaniiru.

Guutuu biyyattiitti hospitaaloonni tajaajila yaala dhibichaaf banaman 14 cufamuu isaanii Preezdaant Shii Jiinpiing ibsaniiru.

Oduu biroon Vaayrasiin koroonaa xaaliyaanitti daraan babalhachaa jira jedhame.

Biyyattiitti  guyyaa kaleessaa qofa namoonni 168 vaayrasii koroonaan duhuutu himame.

Waliigala hanga guyyaa harhaatti namoonni kumni dhibbi 1 fi kumni 19 fi 132 yoo qabaman, namoonni kumni 4 fi  284 ammoo duhaniiru jedhame.

Namoonni kumni 65 fi 776 dhibicharraa fayyaniiru.",health
517," Dhaabbanni Fayyaa Addunyaa vaayrasiin koroonaa weerara idila addunyaa tahuu labseera.
 
Dhibeen tokko weerara idil addunyaa kan tahu yeroo walfakkaatuutti biyyoota garaagaraatti yoo tamsaheedha jedhame.
 
Daayreektarri olaanaan Dhaabbata Fayyaa Addunyaa Dooktar Teediroos Adhaanoom torbee lamaan darban keessatti qofa chaayinaan ala namoonni dhibichaan qabaman dachaa 13n dabaluu ibsa harha laataniin himaniiru.
 
Dhibicha tohachuuf hirmaannaan taasifamaa jiru laafaa tahuun ammoo daraan isaan yaaddessuu Dooktar Teediroos ibsaniiru.
",health
518,"Qorattoonni Chaayinaa meeshaa vaayrasii koroonaa daqiiqaa 15 keessatti adda baasuu dandahu ifoomsan.

Meeshichaaf qaama hargansuurratti yaaliin taasifameefira.

Vaayrasicha adda baasurra darbee, haala waldhaanamtoota vaayrasichaa sadarka garagaraarra jiran adda baasuuf kan gargaarudha.

Qorattoonni samuudaa namoota vaayrasichaan qabaman 397 fayyadamuun yaalii taasisaniiru.

Yaalii taasisan kanaanis, meeshaa haaraan kun dandeettiin vaayrasicha mirkaneessuusaa %88.66 taheera.

Dandeettiin vaayrasicha adda baasuu meeshichaa ammoo %90.63 taheera jedhan qorattoonni.

Meeshichi weerara vaayrasii koroonaa ariitiin adda baasuuf carraaqqii taasifamu ni gargaara jedhameera.",health
519,"Saawdii Arabiyaan tamsahina vaayrasii koroonaan walqabatee Awrooppaa dabalatee biyyoota 50 irratti qoqqobbii imalaa kaahuu beeksifte.

Uggurri imalaa kun kan kaahame Saawdii Arabiyaatti lakkoofsi namoota vaayrasii koroonaan qabamanii baayyachaa dhufuun walqabatee tahuutu ibsame.

Buhuuruma kanaan Awrooppaa dabalatee biyyootni 50 tahan irratti gara biyyichaatti akkasumas balalliin biyyaa biyyatti taasifamu kamuu yeroof ittifameera.

Biyyoota Afrikaa keessaa Ityoophiyaa dabalatee Jibuutii, Soomaaliyaa, Sudaan Kibbaa fi Sudaanirratti uggurri imalaa kahameera.

Uggurri imalaa kun biyyoota Awrooppaa 28 fi Eeshiyaa 6 irrattis kaahameera.

Ministeerri Fayyaa Saawdii Arabiyaa namoonni vaayrasii koroonaan qabaman 45 gahuu beeksiseera.",health
520,"Mootummaan Keeniyaa dhukkubni koroonaa vaayirasii jalqabaa biyyattiitti argamuu beeksise.

Ministirri Fayyaa biyyattii Mutaah Kaagiwee ibsa laataniin lammii Keeniyaa kan taate dubartiin Ameerikaarraa karaa Landaniin Keeniyaa galterratti dhibeen kun muulhachuu ibsaniiru.

Dhukkubsattuun kun Keeniyaa kan galte torban dura jedhameera.

Dhibichaan qabamuun ishee kan beekkame garuu kaleessa galgala tahuun ibsameera.

Mootummaan Keeniyaa imala Chaayinaa fi Xaaliyaan kamuu dhoorkuun isaa kan yaadatamudha.

Dhibeen kun Gaanaa fi Gaaboonittis muulhateera jedhame.",health
521," Naannoo Kibbaatti duulli talaallii pooliyoo marsaa 2ffaan eegaluu Inistiitiyuutiin Fayyaa Hawaasaa naannichaa beeksiseera.

Daayreektarri inistiitiyuutichaa obbo Maammuush Huseen, talaallichi guyyaa harhaa irra eegalee hanga Bitootessa 7, 2012 ni gaggeeffama jedhaniiru.

Talaallichi Sidaamaa, Halaabaa, Kambaataa Xanbaaroo, Haadiyyaa fi godina Walaayittaa dabalatee godinaalee 5 kesssatti argaman aanaalee 54tti kan kennamu ni taha jedhan.

Daahimman kumni 900 talaallicha ni fudhatu jedhan.
",health
522,"Ityoophiyaatti namni vaayrasii koroonaatin qabame tokko argame.
 
Qorannaa Ityoophiyaatti taasifameen lammiin Jaappaan tokko vaayrasii koroonaatin qabamuu ministirri Ministeera Fayyaa Dooktar Liyaa Taaddasaan ibsan.
 
Inistiitiyuutiin Fayyaa Hawaasaa Ityoophiyaa akka mirkaneessetti namichi kan kahe Burkiinaa Faassootii yoo tahu, gara Ityoophiyaa ega seenen booda kaleessa vaayrasichaan qabamuun isaa ibsameera.
 
Namichi dhibames Gurraandhala 25,2012 gara Ityoophiyaa kan seene.
 
Lammiin Jaappaan kun umriin isaa waggaa 48 yammuu tahu, Boolee Caffaatti kophaatti fohamee hordoffiin taasifamaafii jira.
 
Namoota namichaan walitti dhufeenya qabaniifis hordoffiin taasifamaafii jira.
 
Dhaabbileen ogeeyyiin fayyaa ramadamaniif, namoota dhibba 6 keessummeessuu dandahanis qophaahaniiru jedhameera.
 
Namni shakkii vaayrasichaa qabu karaa bilbila bilisaa 8335 eeruu akka laatus gaafatameera.
 
Ummanni tuttuqqii harkaa, harka walqabachuu, bakka namni itti heddummaaturraa akka of qusatu, qulqullina harkaa akka eeggatu, harka hin dhiqamneen fuula, ijaa fi gurra akka hin tuttuqne Ministeerri Fayyaa beeksiseera.
",health
523,"Ruuwaandaatti tatamsahina koroonaa vaayrasii ittisuuf iddoo dhiqannaa harka sosochohaa fayyadamuun eegalame

Ruuwaandaan biyyoota Afrikaa Sahaaraa gadii keessaa biyya vaayrasichi itti hin galmoofne keessa ishee tokko.
Biyyattiin weerara vaayrasichaa ittisuuf magaalaa guddutti Kiigaalii keessaatti lammiileen ishee meeshaa dhiqannaa harkaa sochohutti akka fayyadaman taasiftee jirti.

Iddoon dhiqannaa harkaa sochohaan kun baankota, giddugala gabaa, buufata konkolaataa fi reestoorantootatti jedhameera.

Kiigaaliitti namoonni buufata konkolaattootaatti tajaajilamuu dhufan marti harka isaanii dhiqachuun dirqama tahuu ibsameera.

Dhaabbanni Fayyaa Addunyaa vaayrasicha ittisuuf qulqullina eeguun mala ittisaa keessaa isaa tokko tahuu ibseera.",health
524,"Muummee ministiraa Dooktar Abiy Ahimad ummanni osoo hin rifatin fayyaa ofii fi maatiisaa eeguu qaba jedhan.
 
Dooktar Abiy miidhamaan koroonaa vaayrasii jalqabaa Ityoophiyaatti argamuu ilaalchisuun ergaa of eeggannaa dabarsaniiru.
 
Harka irra deddeebiin dhiqachuu amaleeffachuu, mallattoon qufaa yoo isinirratti muulhate manaa bahuu dhiisuu, iddoo namni itti heddummaatu deemuu dhiisuu fi of eeggannoo taasisuu, nagaa walgaafachuu waltuttuqqii qabu dhiisuu, fayyaa ofii fi fayyaa maatii eeguun barbaachisaadha jedhaniiru.
",health
525,"Miidhamaan koroonaa vaayrasii jalqabaa Ityoophiyaatti argamuu waliin walqabatee daldaltoota daballii gatii taasisan irratti gareen hojii tohannaa hojjetu hundaahe.
 
Waajjirri Kantiibaa Finfinnee akka beeksisetti garichi Biiroo Daldalaatin hogganama.
 
Garichi harhaa eegalee hojiitti ni gala jedhaniiru.
 
Daldaltoota seeraan ala daballii gatii taasisan irrattis tarkaanfiin ni fudhatama jedhameera.
 
Hawaasnis eeruu akka laatu gaafatameera.
",health
526,"Biiroon Fayyaa Finfinnee buufataalee fayyaa fi hoospitaalota magaalicha keessatti argamaniif ambulaansota 31 laate.
 
Hogganaan biirichaa Dooktar Yohaannis Caalaan ambulaansonni laataman balaa tasaa dabalatee, yaala daahimmanii fi haadholii ammayyeessuuf tumsa ni taasisu jedhan.
 
Ambulaansota 31 keessaa 25 buufataalee fayyaatif, 6 ammoo hoospitaalotaaf laataman.
 
Zammanaa Bayyanaatu gabaase.
",health
527,"Preezdaantiin Ameerikaa Doonaald Traamp tamsahinaa vaayraasii koroonaa ittisuuf  labsii yeroo hatattamaa labsaniiru.

Kanaafis qoqqobbii imalaa biyyoota Awrooppaa 26 irra gara Ameerikaatti taasifamu kahaniiru.

Traamp dhiibbaa vaayrsasichi fidaa jiru hambisuuf labsichi barbaachisuu himaniiru.

Dhoorkichi lammiileen biyyoota Awrooppaa gara Ameerikaa akka hin gallee taasisuuf kan kaayyefatee yoo tahu, lammiilee Ameerikaa Awrooppaa jiran hin ilaallatu jedhaniiru.

Kanarra darbees dhoorkichi Ingiliiz hin ilaallatu jedhaniiru.

Ameerikaatti naamoonni kumni 2 tahan vaayrasichaaf saaxilamaniiru.

43 ammoo duhaniiru.

Weerarri vaayrasichaa biyyoota hedduu wal gahaa waan jiruuf, Dhaabbanni Fayyaa Addunyaa Awrooppaan giddugala vaayrasichaa tahaa dhufuu ibsaniiru.",health
528,"Hoospitaalli Waliigalaa fi Koolleejjiin Meedikaalaa Adaamaa, Yuunvarsiitiin Waachamoo fi Yuunvarsiitiin Dabrataaboor barattoota isaanii ebbisiisan.
 
Hoospitaalli Waliigalaa fi Koolleejjiin Meedikaalaa Adaamaa ogeeyyii yaala fayyaatin(dooktareetiin) leenjisaa ture 15 ebbisiisera.
 
Barattoonni 1300 ammoo koolleejjichatti barnoota isaanii hordofaa jiru.
 
Yuunvarsiitiin Waachamoo barattoota 1223 gosa barnootaa 11n leenjisaa ture 42; dooktareeta yaala fayyaa fi digrii lammaffaatin ebbisiisera.
 
Yuunvarsiitiin Dabrataaboor yeroo jalqabaatif haaybiriin innooveetiiv kariikulamiin dooktareet digriidhan barattoota 26, 33 ammoo dooktareet digrii wallaansa fayyaatin ebbisiisera.
",health
529,"Walgahiin koree waloo Ministeera Fayyaa Naannoole fi dhaabbileen waamamoo xumurame.

Walgahiin koree waloo Ministeera Fayyaa Naannoole fi dhaabbileen waamamoo Bitootessa 3, 2012 irraa eegaluun guyyaa lamaaf Finfinneetti gaggeeffama ture.

Walgahiisaa kanaan vaayrasi koroonaa dursanii ittisuurratti hojiiwwan hojjetaman gamaaggamuu akkasumaas ajandawwan biroorratti marihateera.

Korichi gara fuulduraatti hojiiwwan hojjetamuu qaburratti kallatti kaahun walgahiisaa xumureera.",health
530,"Muummeen Ministiraa FDRI Dooktar Abiy Ahimad haala tatamsahina vaayrasii koroonaa ittisuun dandahamurratti Jaak Maa waliin marhatan.

Miidhaa fayyaa vaayrasiin koroonaa Afrikaatti qaqqabsiisu ittisuuf qophiin duraa murteessaa tahuu marihataniiru.

Muumeen Ministiraa FDRI Abiy Ahimad tatamsahina vaayrasii koroonaa haala ittisuun dandahamurratti ganama harhaa hundeessaa dhaabbata Aliibaabaa, Jaak Maa waliin marihataniiru.

Jaak Maan meeshaalee qorannoo vaayrasii koroonaaf oolu kuma 10 – 20 fi maaksoota kuma 100 ol Ityoophiyaa waliin tahuun biyyoota Afrikaaf rabsuuf filachuu isaanii Dooktar Abiy dinqisiifataniiru.

Deeggarsi kun namoota dhibichaan miidhaman kunuunsuuf meeshaalee fi qajeelfamoota barbaachisan kan of keessatti qabateedha jedhame.

Vaayrasii kana ittisuuf meeshaalee kanneen ogummaa fayyadamuun hojiirra oolachuun barbaachisaa tahuu Dooktar Abiy fuula feesbuukii isaaniin ibsaniiru.
",health
531,"Vaayrasiin Koroonaa biyyoota Afrikaa 26 keessatti muulhachuu Dhaabbanni Fayyaa Addunyaa beeksiseera.
 
Torbee lama keessaatti Vaayrasiin koroonaa biyyoota Afrikaa walakkaa waliin gahuu Dhaabbanni Fayyaa Addunyaa ibseera.
 
Akka dhaabbatichi ifoomseetti Ardii Afrikaa biyyoota 26 keessatti namoonni 273 dhibee kanaan qabamaniiru.
 
Iyvoorii Koost guyyaa harhaa namni 3 qabamuu beeksiftee jirti.
 
Dhibeen kun hedduminaan Xaaliyaanirraan gara Afrikaatti babalhate jdhame.
 
Waliigala guutuu addunyaatti namoonni kumni dhibbi 1 fi kumni 56 fi 400 qabamaniiru.
 
Namoonni kumni 5 fi 833 duhaniiru.
 
Namoonni kumni 73 fi 968 ammoo dhibicharraa fayyaniiru jedhame.
",health
532,"Ityoophiyaatti namoonni sadi dabalataan Vaayrasii koroonaan qabamuun ibsameera.
 
Namoota sadan harha qabamuun isaanii mirkanaahe keessaa tokko lammii Ityoophiyaa yoo tahu, lama ammoo lammiilee Jaappaan tahuu Inistiityuutiin Fayyaa Hawaasaa Ityoophiyaa beeksiseera.
 
Namoonni kunneen Finfinnee keessatti kan aragamanii fi isa jalqaba qabame waliin tuttuqaa warreen qaban tahuu Inistiityuutichi ibseera
 
Lammiileen Jaappaan umriin isaanii waggaa 44 fi 47 yoo tahan lammiin Ityoophiyaa ammoo umriin isaa waggaa 42 tahuu ibsameera.
 
Namoonni kunneen addatti foohamuun yaalli barbaachisu taasiifamaafi jiraachuu Inistiityuutiin Fayyaa Hawaasaa Ityoophiyaa himeera.
 
Namoonni nama kana waliin walitti dhufeenya qaban jedhamanii
shakkaman 117 bakka tursiisa addaatti qorannoon godhamaafi jira jedhame.
 
Inni yeroo jalqabaaf Ityoophiyaatti qabame yeroo ammaa haala gaariirra jiraachuu ibsameera.
 
Oduma walfakkaatuun namni dhuunfaan Saahud Arabiyaa dhufe tokko iddoo tursiisaa keessaa miliquun hordoffii taasifamaa tureen godina Kibba Walloo aanaa lagaambootti tohannoo jala oolee jira.
 
Yeroo ammaatti namoota isa waliin turan hojiin adda baasuu hojjetamaa jira jedhameera.
",health
533," Biyyoonni Afrikaa hedduun tatamsahina vaayrasii koroonaa ittisuuf tarkaanfii fudhachaa jiru.

Biyyoonni Afrikaa tatamsahina vaayrasichaa ittisuuf tarkaanfii barbaachisu fudhachaa jiru jedhame.

Haaluma Gaanaan daawwattoota biyyoota dhibichi itti muulhaterraa dhufan gara biyyattii akka hin seenne dhorkiteet jirti.

Afrikaan Kibbaas labsii yeroo ariifachiisaa labsuun daangaa ishee cufteerti jedhame.

Keessattuu lammiileen Chaayinaa, Iiraan, Xaaliyaan, Ispeen, UK fi Ameerikaarraa dhufan gara biyyattii akka hin seenne dhorkuu isheetu ibsame.

Keeniyaan gama isheetin imala biyya keessaa dabalatee lammiileen biyyoota vaayrasiin kun keessatti muulhaterraa dhufan kamiyyuu gara biyyattii akka hin galle daangaa cufteerti.

Hanga ammaatti vaayrasiin kun kan keessatti hin muulahnnee Jiibuutii fi Taanzaaniyaanis  balallii idila addunyaa kamuu dhaabaniiru.

Moorookoonis balallii idila addunyaa kamiiyyuu dhaabuu beeksiiftee jirti.

Libiyaan guyyaa harhaa eegalee sosochii daandii qilleensaa fi daangaa hunda dhorkuu ibsiteerti.

Tuuniziyaanis daangaan biyyattii hunda akka cufamuu fi kadhannaa manneen amantaa dabalatee waltajjiiwwan gurguddoon kamuu akka hin gaggeeffamne labsiteerti.

Aljeeriyaa fi  Moozaambikis vaayrasicha ittisuuf tarkaanfii barbaachisu fudhachaa jiru jedhame.",health
534,"Yaaliin talaallii vaayrasii koroonaa Ameerikaatti taasifamuuf.

Talaallichi deeggarsa faandii Insitityuutii Fayyaa Biyyaalessaa Ameerikaatiin kennama.

Talaallichi guyyaa harhaa Inistiityuutii Qorannoo Fayyaa Siiyaatilitti argamutti ni kennama jedhameera.

Kanaafis yaaliin talaallichaa namoota feedhii qaban dargaggoota 45 irratti ni taasifama jedhameera.

Qorattoota fayyaa Ameerikaatin kan kennamu talaallichi dhiibbaa kam illee kan hin qaqqabsisne tahuun himameera.

Dandeettii talaallichaa beekuuf baatiiwwan 12 hanga 18 akka fudhatus ibsameera.

Preezdaantiin Ameerikaa Doonaald Traamp guyyoota muraasaa as vaayrasichaaf talaalliin akka barbaachisu ibsaat turan.",health
535," Vaayrasii Koroonaa Ittisuuf of eeggannoo barbaachisan taasisuun murteessadha.

Vaayrasiin koroonaa baatii sadiin dura Chaayinaa bulchiinsa Hubee magaalaa Wiihaanii kahuun biyyoota addunyaa garaagaraatti tatamsahaa jira.

Yeroo ammaas biyyoota addunyaa 156 keessatti yoo muulhatu Afrikaattis biyoota 29 keessatti muulhateera

Jimaataa darbee eegalee Ityoophiyaatti namoonni 5 dhibichaan qabamaniiru.

Dhibee kana ittisuuf of eeggannoowwan godhamuu qaban Inistiityuutiin fayyaa hawaasaa Ityoophiyaa ifomseera. Isaaniis:-

    Alkoolii fayyadamuun qulqullina harkaa eeggachuu.
    Harka qulqullina hin qabneen ijaa fi afaan tuquu dhiisuu.
    Namoota biyyoota vaayrasiin kun itti muulhateerraa dhufan tuttuquurraa of qusachuu.
    Namoota dhibichaan qabamanirraa meetira 1-2 fagaachuu.
    Waahee vaayrasichaa odeeffannoo gahaa qabaachuu.

    Vaayrasichaan qabamuu yoo of shakkitan waantoota gochuu qabdan:-
    Ariitiin buufataalee fayyaa deemuun qorannoo barbaachisu taasisuu.
    Guyyoota 14 dura biyyoota dhibichi itti muulhateerraa yoo dhuftan ogeeyyii fayyaa hubachiisuu.
    Yeroo qofaatanii fi haxxiffattan afaan keessan ciqilee, sooftii fi uffataan haguugaa.
    Wantoota afaanii fi funyaan keessan ittiin haguugdan of eeggannoon bakka malutti gatuu yookaa bishaanii fi saamuun qulqulleessuu.
    Nama mallattoon vaayrasichaa irratti muulhate yoo agartan/dhageessan buufataalee fayyaa dhiyeenya keessanitti argamutti gabaasaa.
",health
536,"Haguuggii funyaanii fi afaanii Birrii 500 gurgurraan beeksisaa kan turan tohataman.

Namoonni tohannaa jala oolan sadihi.

Namoonni kanneen fuula miidiyaalee hawaasatiin beeksisaa turuu Qajeelchi Poolisii Kutaa Bulchiinsa Magaalaa Araadaa beeksiseera.

Shakkamtoonni kanneen dawaalee bakka kuusuun dhoorkaa tahetti kuusanii qabamaniiru.

Dawaalee fayyisuun isaanii hin mirkanaahinis Birrii kuma 3 gurguraa turaniiru.

Shakkamtoonni eeyyama daldalaa fi nagahee hin qaban jechuun Tajajailli Oduu Ityoophiyaa beeksiseera.
",health
537,"Hawaasni vaayrasii koroonaa ittisuuf of eeggannaa akka taasisu Yaahiin Dhaabbilee Amantaa Ityoophiyaa beeksise.

Vaayrasii koroonaa ittisuuf hawaasni biyyattii of eeggannoo akka taasisu yaahichi waamicha dhiyeessera.

Abbootiin amantaa yaahicha keessatti hirmaatan ummanni qulqullina dhuunfaa, naannoo fi maatii akka eeggatu dhaamaniiru.

Qaamoleen hundis vaayrasicha ittisuuf gaheesaanii akka bahatan waamicha dhiyeessaniiru.

Abbootiin amantaa Daandii Qilleensa Ityoophiyaatti argamuudhan sochii vaayrasicha ittisuuf hojjetamaa jiru daawwataniiru.

Tasfaayee Kabbadaatu gabaase.
",health
538,"Paatriyaarkiin Ortodooksii Ityoophiyaa Qulqulluu Abuna Maatiyaas vaayrasii koroonaa ittisuuf hawaasni qajeelfama kennamu hojiirra olchuu qaba jedhan.

Paatriyaarkiin Ortodooksii Ityoophiyaa Qulqulluu Abuna Maatiyaas vaayrasii koroonaa ittisuuf hawaasni qajeelfama Ministeera Fayyaan kennamu hojiirra olchuu qaba jedhaniiru.
Paatriyaarkiichi guyyaa kaleessa vaayrasichi Ityoophiyaatti muulhachuun walqabsisee erga dabarsaniiru.

Paatriyaarkiin Qulqulluu Abuna Maatiyaas ergaa isaaniin, Ityoophiyaatti vaayrasicha ittisuuf uummanni qajeelfama Ministeera Fayyaan darbu hojiirra akka oolchu gaafatniiru.

Yeroo Soomaa kana manneen amantaa Orotodooksii hundi kadhannaa akka raawwataan ajajaniiru.

Ityoophaayatti hanga guyyaa kaleessatti waliigala vaayrasichi namoota 4 irratti kan muulhate yoo tahu, namoota tuttuqaa qaban 117 ammoo kutaa adda keessatti qoraannoon taasifaamaafi jiraachuu ibsameera.
",health
539,"Sababa Vaayrasii koroonaatin manneen barnootaa, sosochiiwwan ispoortii fi walgahiiwwan adda addaa harhaa eegalee guyyoota 15 itti aananiif kan cufaman tahuu muummeen ministiraa FDRI Dooktar Abiy Ahimad beeksisaniiru.

Barattoota yuunvarsiititiif bakka jiranitti hordoffiin kan taasifamuuf taha.

Waltajjiiwwan xixiqqaan beekamtii fi hordoffii Ministeera Fayyaatin gaggeeffamuu akka qabanis ibsaniiru.

Meeshaaleen qulqullinaa, saamunaa, alkoolii fi kanneen biroon balhinaan kan raabsaman tahuun eerameera.

Meeshaaleen qulqullinaa kanneenis bakkeewwan namootaf qaqqabamoo tahan kan kaahaman taha.

Ityoophiyaatti namoonni vaayrasii koroonaatin qabaman 5 gahaniiru. Namni shanaffaan Duubaayii kan dhufedha.

Dhiphina geejibaa hirhisuuf, konkolaattonni mootummaa, dhaabbilee fi namoonni dhuunfaa konkolaattota qabanis tumsa akka taasisan gaafataniiru.

Dhaabbileen amantaa hordoftoonni isaanii akkaataa ittiin walitti qabamanirratti of eeggannaa akka taasisan dhaamaniiru.
",health
540,"Biyyoonni Awroopaa guyyaa tokkotti lakkoofsa duhaa olaanaa galmeessisan.

Biyyoonni Awrooppaa hanga harhaatti guyyaatti ammeentaa duhaa kanaan dura galmeessisanii hin beekne sababii vaayrasii koroonaatin galmeessisaniiru.

Xaaliyaan guyyaa kaleessaa qofa lammiilee 368 kan dhabde yoo tahu, Ispeen ammoo lammilee 97 dhabdeetti.

Faransaayitti namoonni 29 yoo duhan, Ingiliizitti  ammoo 14 duhaniiru.

Sababa vaayrasichaaf manneen barnoota  hedduun cufamaniiru.

Addunyaarratti namoonni kumni dhibbi 1 kumni 62 fi 687 vaayrasichaaf yoo saaxilaman, kumni 6 fi 65 ammoo duhaniiru.

Dhaabbanni Fayyaa Addunyaa Awrooppaan giddugala vaayrasichaa tahaa dhufuu ibsaniiru.

Afrikaan Kibbaas tamsahina vaayrasichaatin waliin walqabsiisuun daangaa biyyoota vaayrasichi itti heddummaatu cufteetti.

Preezdaantiin Afrikaa Kibbaa Siriil Raamaafoosaan labsii yeroo muddamaa labsaniiru.

Haaluma walfakkaatun Ruuwaandaan bakkeewwan waaqeffannaa fi manneen barnootaa akka cufamaniif muurteessiteetti.",health
541,"Keeniyaatti namoonni lama dabalataan vaayrasii koroonaan qabamuu preezdaantiin biyyattii ifoomsaniiru.
 
Sababa kanaan Preezdaantiin Keeniyaa Uhuuruu Keeniyaatan dhaabbileen barnootaa biyyattii hojii baruu fi barsisuu akka dhaaban ajeja dabarsaniiru jedhame.
 
Keeniyaan lammiileen biyyoota dhukkubni kun itti muulhatee dhufan gara biyyattii akka hin seenne dhorkitee jirti.
Biyyattiitti Jimaata darbe namni tokko vaayrasichaan qabamuun kan yaadatamuudha.
",health
542,"Biiroon Fayyaa Oromiyaa vaayrasii koroonaa ittisuuf hojjechaa jiraachuu beeksise.

Biirichi qaamolee miidiyaa naannoo Oromiyaa keessatti hojjetan waliin marii dhimma dhukkuba vaayirasii koronaa irratti taasiseera.

Marii kanarratti ogeessonni miidiyaa argaman akka kaasanitti dhukkuba kana ittisuu fi tohachuuf seektarri fayyaa qaamolee miidiyaa fi koominikeeshinii, abbootii amantaa fi abbootii Gadaa sadarkaan jiran waliin qindoominaan hojjachuun hubannoo hawaasaa cimsuu irratti xiyyeeffachuu akka qaban kaasaniiru.

Itti aanaa hogganaa biirichaa obbo Darajjee Abdannaan dhibee kana ittisuu fi tohachuuf akka seektara fayyaatti sochii guddaan godhamaa jiraachuu ibsuun, hawaasni sochii biirooon taasisu akka deeggaru waamicha dabarsaniiru.

Biiroon Barnootaa Oromiyaatis vaayrasii koroonaa ittisuuf manneen barnootaa naannoo Oromiyaa keessa jiran harhaa eegalee guyyootii 15f cufaa akka turan ibseera.

Barattoota koolleejjii fi yuunvarsiitiif bakkuma jiranitti hojiin tumsaa ni taasifamaaf.

Sadarkaa naannoo Oromiyaatti hojii qindoominaa vaayrasicha ittisuu fi hubannaa hawaasaa cimsuurratti koreen hundaahee hojjechaa jiraachuun ni yaadatama.

Yoo shakkamaan mudates bakki tursaa fi yaalii qophaahuu biirichi beeksisuun ni yaadatama.

Biirichi iddoowwan tursaa 7; Amboo, Adaamaa, Naqamtee, Bishooftuu, Haromaayaa fi Jimmaatti qopheessera.

Namoonni miidhamtoota vaayrasichaatin tuttuqqii qabaniin shakkamanii adda bahan, 23 tursa galanii hordoffiin taasifamaafii jira.

Sadarkaa naannoo Tigraayittis wiirtuun yaalaa siree 160 qabu magaalaa Maqaleetti qophaahuun ibsameera.
",health
543,"Poolisiin Keeniyaa waahee vaayrasi Koroonaa nama odeeffannoo sobaa maxxanse tohate.

Namni maqaansaa Elaayijaa Mutuuyii Kitoonyoo jedhamu kun, Keeniyaa Bahaa magaalaa Mwingiitti qabame.

Preezdantiin Keeniyaa, Uhuruu Keeniyaataa waahee COVID-19 irratti odeeffannoo sobaa warra maxxansanii fi qoodan akeekkachiisaniiru

Namni kun eenyummaa (akkaawuntii) sobaatti fayyadamuun oduu sobaa maxxanse jedhamuun himatame.

Maxxansichis mootummaan biyyattii namni jalqaba koronaavaayirasiin qabame jedhee ibse keessa sobni adii guute jedha.

Maxxansi inni maxxanse kunis haalaan kan qoodamaa ture yogguu tahu – dubartiin Xaaliyaan irraa dhufte malee akka mootummaan jedhutti Ameerikaarraa karaa Ingiliiz gortee Keeniyaatti hin dhufne jedhe.

Seera ittiin himatamuuf jiru ‘Computer Misuse and Cyber Crimes acth cabsee argamnaan, Doolaara Ameerikaa 50,000 (Birrii miliyoona 1.7) yookaan hidhaa ganna kudhan hin caalleen yookaan lachanuu adabamauu dandaha.",health
544,"Dhukkuba Vaayirasii Koronaa(COVID-19) ittisuuf of eeggannoo barbaachisan. 
Dhukkuba Vaayirasii Koronaa(COVID-19) ittisuuf of eeggannoo barbaachisan:-
• Yeroo hunda harka saamunaa fi bishaaniin dhiqachuu yookiin alkoolii jarmii dhorku fayyadamuun harka qulqulleessuu.
• Nama qofahuu fi haxxiffatu irraa yoo xiqqaate hanga meetira 2 yookin tarkanfii 2 irraa fagaachuu
• Harka osoo hin dhiqatiin ija, afaanii fi funyaan tuttuquu dhiisuu.
• Harka walfuudhuu dhiisuu
• Bakka namoonni itti baayhatan dhaquu dhiisuu
• Nyaata beeyladoota fi booyyee irraa argamu osoo hin bilchaatiin soorachuu dhiisuu.",health
545,"Amala vaayrasii koroonaa

Namni tokko erga vaayrasichi qaama isaa seenee jiddu-galeessaan guyyaa 5faaf-6faatti mallattoo dhukkubaa agarsiisuu eegala.

Haa tahu malee namoonni tokko tokko turtii gababa guyyaa tokko booda mallattoon dhukkubichaa isaan eegaluu dandaha.

Namoonni tokko tokko ammoo mallatoo dhukkubichaa otoo hin agarsiisin hanga guyyaa 14 turuu dandahu.

Dhukkubni VaayrasiiKoronaa kun dhukkuba salphaa irraa hanga dhukkuba hamaa/ulfaataa tahe fiduu dandaha.

Mallattoleen heddun isaas kan dhukkuboota sasalphaa akka Qufaa, Uttalloo/Qakkee/ irraa hanga Michii Sonbaa , Sirna hargansuu namaa haalaan dadhabsiisu/dhaabu gahuu dandahu.

Kanaaf namoonni hedduun kan %80 tahan dhukkuba salphaa taheen yoo qabaman, isaan %20 tahan ammoo dhukkubni kun itti hammachuu dandaha taha jechuudha.

Isaan dhukkubni salphaa tahe qaban yaalaaf deeggarsa salphaadhaan torbaan lamaa hanga sadihii keessatti ni dandamatu.

Isaan dhukkubichi itti hammate ammoo yaala olhaanaa (hanga maashinidhaan harganuu) gessisuun dandamachuu ykn duhuu dandahu.

Inni kun dandamachuuf hanga torbaan sadeetii fudhachuu dandaha.

Biyya keenya keessa meeshaleen woldhaansa jajjaboon akkasii heddumminaan waan hin argamneef worri (Critical) isa tahe qabaatan carraa gaarii qabaachuu dhabuu.",health
546,"Hoggantoonni olaanoo Mootummaa Naannoo Oromiyaa labsii harka dhiqannaa Dhaabbanni Fayyaa Addunyaa (WHO) labse harka dhiqachuun fakkenyummaasaanii agarsiisaa jiru.

 

Hoggantoonni olaanoo Mootummaa Naannoo Oromiyaa dhibee Vasyirasii Koronaa ittisuuf maloota ittiin dhibecha ofirraa ittisan keessaa tokko kan tahe labsii harka dhiqannaa Dhaabbanni Fayyaa Addunyaa (WHO) labse harka dhiqachuun fakkenyummaasaanii agarsiisaa jiru.

Ummanni keenyas yeroo yeroon harka dhiqachuunii fi aadaa nagaa wal tuttuqqiisaa foyyeeffachuu akka qabus dhaamaniiru.",health
547," Namoota shanan Vaayrasichaan qabaman waliin namoonni tuttuqaa qaban 992f hordoffiin taasifamaa jiraachuu Inistiityuutiin Fayyaa Hawaasaa Ityoophiyaa beeksise.

Inistiityuutichi haala yeroo dhibichaa ilaalchisee ibsa laatera.

Namoota dhuunfaa kanneen waliin namoonni tuttuqaa qaban 992 addatti foohamuun guyyoota 14f hordoffiin taasifamafi jiraachuu ibsameera.

Namoonni kumni 1 fi 285 ammoo guyyoota 14f hordoffii taasifameen fayyummaan isaanii mirkanaahera jedhame.

Namoota mallattoon dhibichaan walitti dhiyaatuu irratti muulhatee fi namoota qabaman kanneen waliin tuttuqaa qaban 113 bifa addaan qophaatti foohamuun hordoffiin taasifamaafi ture keessaa qorannoo laabraatooriin namoonni 74 bilisa tahuun isaanii Inistiityuutichi beeksiseera.

Namoonni shanan qabamanis yeroo ammaa bifa addaan yaalli godhamaafii kan jiru yoo tahu, haala gaarirratti argamuu isaanii ibsameera.

Kan shakkamtoota 34 ammoo buhaan qorannoo laabraatoorii isaanii eeggamaa jira jedhame.

Vaayrasicha ittisuuf hawaasni maloota ittisaa fi qajeelfamoota haalaan hojiirra oolchuu akka qaban Inistiityuutichi waamicha dhiyeessera.
",health
548,"Hogganaan Biiroo Barnootaa Oromiyaa Dooktar Tolaa Bariisoon sodaa vaaayrasii Koroonaan kophaatti adda of baasanii turan qorannoo taasifameefiin bilisa tahuu himameera.

Buhaa qorannoon bilisa tahus yeroo addatti tursiifamuu qabu guyyoota 14 xumuruun hojii idileetti nan deebiha jedhan.

Jaalallii fi hawwii gaariin ummanni koo naaf hawwe milkaahee bilisa tahuu kootti gammadeera jedhan DooktarTolaan.

Taateen kun sabakoo kutannoo caaluun akkan tajaajiluuf hamilee natti uumeera jedhan.

Namoota lammii Jaappaan waliin tuttuqaa qabanii fi qorannoo taasifameen bilisa tahan keessaa 21 hojjettoota seektara barnootaa tahuus himameera.

Namni Jaappaan kuni godina Arsiitti manneen barnootaa lama daawwatee ture kan jedhan Dooktar Tolaan, namoonni bakka inni imale kanatti isa waliin tuttuqaa qaban qofaatti hordofamaa jiraachuu himaniiru.

Dooktar Tolaan guyyoota 14hf maatii isaaniis tahe nama biraa waliin osoo wal hin argin kutaa addaa keessa akka turanis dubbataniiru.",health
549,"Magaalaa Finfinneetti mana manarraa deemuun qorichi biiffamu kamuu kana hin jiraanne tahuu bulchiinsi magaalichaa beeksise.

Mana jireenyaa namoota vaayrasii koroonaan qabamaniirra deemuun ogeeyyiin Inistiityuutii fayyaa hawaasaa qorichi biifaa jiraachuu ibsameera.

Haa tahuutii qoricha ittisa vaayrasii koroonaa biifna jechuun yakki saamichaa raawwatamaa jiraachuu irra gahameera jedhame.

Qorichi kun kan biiffamu mana jireenyaa namoota vaayrasichaan qabamuun isaanii mirkanaahe qofatti tahuu hubachuun jiraattoonni of eeggannoo taasisuu akka qaban bulchiinsi magaalichaa hubachiiseera.

Kanaan ala qorichi biiffamu kamuu kan hin jiraanne tahuu hubachuun yakka sababa kanaan raawwatamu saaxiluuf hawaasni gahee isaa bahuu akka qabu dhaamamuu ragaan waajjira kaantibaa magaalichaarraa argame ni muulhisa.
",health
550," Saamuunaan qulqullinaa(saaniitaayzariin) harhaa eegaluun manneen qorichaa Kanamaatti kan rabsamu tahuu bulchiinsi magaalaa Finfinnee beeksise.

Biyya keessatti kan oomishamu saamuunaan qulqullinnaa kun manneen qoricha Kanamaa magaalaa Finfinnee keessa jiran hundatti gatii madaallawwan harhaa eegaluun ni rabsamu.

Saamuunaan qulqullinaa liitirri kumni 200 karaa manneen qorichaa Kanamaatiin hawaasaaf kan dhiyaate tahuu ibsameera.

Hawaasnis guyya boruu eegaluun mana qoricha Kanamaa dhiyeenya isaaniitti argamuu bitachuu kan dandahan tahuu ragaan waajjiraa kaantibaa magaalaa Finfinneerraa argame ni muulhisa.
",health
551,"Biiroon Misoomaa Qabeenyaa Bishaanii fi Inarjii Oromiyaa leenjii hubannoo uumuu HIV/ADIS fi Koorniyaa Idileessuu Qaama Dhimmi ilaallatuuf kenne.

Leenjii hubannoo uumuu HIV/AIDS fi koorniyaa idilleessuu irratti argamuun haasaa baaniinsa kan taasisaan Daayreektarri Odiitii obbo Namee Sooreessaa ,kaayyoon leenjichaa dhimma HIV/AIDS fi koorniyaa idileessuu hojii qaama taasisuuf jedhan.

Akkasumas, dhimmi HIV/AIDS akka biyyattis tahee akka seektarichaatti dagatamaa waan jiruuf hojjettoonni biirichaa bakka hojiif deemaan hundatti hojii hubannoo uumuu akka hojjetaniif jedhan.

Leenjichi ogeeyyii biiroo fayyaan kan kenname tahuu ibsameera.

Hojjettoonni leenjii hubannoo cimsuu kana fudhatan baayheen isaanii hojjettoota hojii badhee oolaan waan taheef bakka gahanitti hubannoo argatan hawaasaaf qooduu akka qaban daayreektarichi ibsaniiru.
",health
552,"Ogeeyyiin yaalaa vaayrasii koroonaa ittisuuf harka dhiqachuu dabalatee tarkaanfiiwwan of eeggannoo taasisuun barbaachisaa tahuu ibsu.

Iddoolee namoonni itti heddummaatanitti ammoo fageenya ofii eeguun barbaachisaa tahuu ibsu.

Namni tokko nama biroorraa meetira 1.8 of fageessee yaa dhaabbatus jedhu.

Fageenya kana uumuun kan barbaachisu tamsahinicha hirhisuu fi biyyoota deeggarsa Dhaabbata Fayyaa Addunyaa barbaadaniif yeroo dabalataa laachufi.

Yaatahuutii magaalaa Finfinnee dabalatee magaalota Oromiyaa hedduutti fageenya kana eeguu dhabuun ni muulhata.

Hiriira geejibaa, manneen daabboo, manneen qorichaa, gabaatti tamsahina vaayrasichaa qolachuuf fageenya eeggachuun keessummeeffamuu amaleeffachuun barbaachisaadha.",health
553,"Raayyaan Ittisa Biyyaa FDRI ergamasaa gahumsaan akka bahatu vaayrasii koroonaarraa of eeggachuu qaba jedhame.

Eetaamaajoorri Raayyaa Ittisa Biyyaa FDRI Jeneraal Adam Mahaammad miseensonnii fi hoggansi raayyaa ittisa biyyaa vaayrasii koroonaarraa akka of eegu dhaamaniiru.

Eetaamaajoorichi of eeggannoo vaayrasii koroonaarratti taasifamuu qabu ilaalchisuun ibsa laataniiru.

Miseensonni raayyaa ittisa biyyaa nageenya biyya keessaa fi ergama nagaa kabachiisuurratti argaman, ergamasaanii gahumsaan bahachuuf of eeggannaa akka taasisan dhaamaniiru.

Raayyaan ittisaa fayyaasaa eeggachuudhan weerara vaayrasichaa ittisuu keessatti gaheesaa akka bahatu dhaamaniiru.

Kanaafis sadarkaa sadarkaadhan gareen hordoffii, hubannaa uumuu, ittisaa hundaahuu ibsaniiru.

Vaayrasicha ittisuuf tuttuqqiin harkaa fi qaamaa akka hirhatus dhaamaniiru.",health
554," Chaayinaatti tatamsahinni vaayrasii koroonaa hirhachaa dhufuu isaatiin biyyattiitti sosochiin idilee eegalamuu himameera.

Mootummaan Chaayinaa tatamsahina vaayrasicha ittisuuf baatiiwwan lamaan darbanitti lammiileen mana keessaa akka hin bane ajeja dabarsee ture.

Yaa tahuutii wayita ammaa biyyattiin vaayrasichaa ittisuuf hojii hojjetteen buhaan argameera jedhame.

Sababa kanaan sosochiin idilee haaluma duraatti deebihuu eegaluu ibsameera.",health
555,"Dhaabbilee mankuusaa qorichaa 22 irratti tarkaanfiin fudhatame.

Bulchiinsa magaalaa Finfineetti dhaabbilee mankuusaa 230 irratti sakattoo tasaa gaggeeffameen, 22 irratti tarkaanfiin fudhatamuu Abbaan Taaytaa Tohannoo Nyaataa fi Qorichaa Ityoophiyaa beeksiseera.

Sababa vaayrasii koroonaan qaamolee daballlii gatii taasisan tohachuuf koreen hundaahee hojjechaa jiraachuu ibsameera.

Eeruu hawaasarraa dhufe irraa kahuun magaalaa Finfinneetti guyyaa dheengaddaa fi kaleessaa sakattoo tasaa koreen kun gaggeessen qaamolee seeraan ala daballii gatii taasisanirratti tarkaanfiin fudhatamuun ibsameera.

Dhaabbilee sababa tokko malee daballii gatii taasisanii fi meeshaalee dhoksan 15 yoo saamsaman, 7f ammoo of eeggannoon kennameera.

Gama biraatin dhaabbanni eeyyama fudhateen ala gosa hojii biroorratti bobbahee fi oomisha sadarkaadhaa gadi tahe oomishaa ture tokko hojii akka dhaabu godhameera jedhame.

Dhaabbata fichisiisaa qorichaa fi rabsaa meeshaalee yaala fayyaa tokkorrattis tarkaanfiin fudhatamuu ragaan abbaa taayticharraa argame ni muulhisa.",health
556,"Magaalaa Finfinneetti hawaasni vaayraasii koroonaarraa dursee of eegannoo akka taasisuuf, walitti fufinsan odeeffannoo waliin gahuuf karoorri qophahaa jiraachuu beeksiseera.

Vaayrasii koroonaa tibba kana muulhate ittisuu fi hawaasni dhimma vaayrasichaaf of eeggannoo barbaachisaa duursee akka taasisuuf bulchiinsichi tattaaffii oolaanaa taasisaa jira.

Kanaafis vaayrasicha dursaan ittisuu fi of eggannoo gahaa taasisuuf odeeffaannoo hawaasan gahuu haala dandeessisu irratti Waajjirri Kantiibaa Magaalaa Finfinnee karoora koominikeeshinii qopheessuun hojiitti galeera.

Waajjirichatti daayreektarri koominikeeshinii obbo Nasraddiin Mahaammuud, hawaasni waahee vaayrasichaa hubannoo gahaa akka qabaatu taasisuu fi odeeffannoo dhimma vaayrasichaan walqabatan waliin gahuuf hanga aanaatti koominikeeshinii ijaaruu fi qaamolee biroo hirmaachisuun hojjetamaa jiraachuu ibsaniiru.

Bakkeewwan geejjibaa fi namoonni itti bayyatanitti odeeffannoo hawaasaf gahuun dabalatee qulqullina eeggachuu fi daldaltoota daballii gatii hin barbaachifne taasisan irratti tarkaanfii fudhachuuf qaamolee dhimmi ilaallatu waliin qindoominaan akka hojjetamuus obbo Nasraddiin himaniiru.

Jiraattonni magaalichaas qaamolee vaayrasicha waliin wal qabsiisuun daballii gatii hin barbaachisnee fi odeeffannoo dogoggoraa dabarsan saaxiluuf hirmaannaan taasifamaa jiru cimee akka itti fufu dhaamaniiru.
",health
557,"Bulchiinsi magaalaa Finfinnee guyyaa muraasaan booda saanitaayzarii dabalataa vaayrasii koroonaa ittisuuf gargaaran kan raabsu tahuu beeksise.

Saamunaan qulqullinaa(saaniitaayzariin) dabalataa manneen qorichaa Kanamaa fi buufataalee fayyaatti kan raabsamu tahuu bulchiinsi magaalaa Finfinnee beeksiseera.

Hawaasni yeroo saanitaayzarii bitatu of eeggannoo taasisuu akka qabu bulchiinsi magaalichaa ergaa dabarseera.

Keessattuu manneen qorichaa Kanamaatti hiriirri waan baayyahtuuf, tuttuqaa fi fageenya ofii eeggachuun bitachuu akka qabu ibsameera.
",health
558,"Guutuu naannoo Oromiyaatti guyyaan harka dhiqannaa labsame.

Akka mootummaa naannoo Oromiyaatti koreen ‘taask foorsiih sadarkaa hundatti hundaahee hojjechaa jiraachuu Biiroon Dhimmoota Koominikeeshinii Mootummaa Naannoo Oromiyaa beeksise.

Korichi odeeffannoon waqtaawaa, of eeggannoon dhibee koroonaa irratti fuulleffate sirnaan hawaasa bira akka gahu ni hojjeta jedhameera.

Haaluma kanaan guyyaa harhaa guutuu naannoo Oromiyaatti guyyaan harka dhiqannaan labsameera.

Kanaafuu, koreen ‘taasks foorsii sadarkaan jiru odeeffannoo hawaasan qaqqabsiisuun, dhiyeessii barbaachisarratti deeggarsa akka taasisu, namni hundinuu bakka jirutti harka isaa dhiqachuudhan fayyaa isaa akka eeggatu dhaamameera.

Naannoo Oromiyaatti hojiin odeeffannoo vaayrasii koroonaa hawaasan gahuu fi barnootni of eeggannoo hojjetamaa jiraachuu Biiroon Dhimmoota Koominikeeshinii Mootummaa Naannoo Oromiyaa beeksise.

Seektaroota fayyaa fi miidiyaaleetti fayyadamaa jiraachuus ibseera.

Tooftaawwan of eeggannoo, odeeffannoo tatamsahina vaayirasii koronaa, tohannaarratti mootummaan hawaasan walquba qabaachuun hojjechaa jira jedheera biirichi.

Namni kamuu harka isaa saamunaa fi wantoota naannawaa isaatti argamanitti fayyadamee akka dhiqatu dhaamera.

Manneen hojii mootummaa, dhaabbileen dhuunfaa, giddu-galeessotni daldalaa fi warshaaleen, akkasumas, bakkeewwan walitti qabama hawaasaa hundatti iddoon tajaajila harka dhiqannaa akka qophaahu gochuun barbaachisaadha jedheera

Hawaasnis sadarkaa maatii fi dhuunfaatti harka isaa dhiqachuudhan fayyaa isaa akka eeggatu dhaamameera.",health
559," Bulchiinsi magaalaa Finfinnee Saamuunaa qulqullinaa (saaniitaayzarii) guyyaa harhaa manneen qorichaa Kanamaatti rabse.

Itti aanaan Kantiibaa Bulchiinsa magaalaa Finfinnee dargaggoota tola ooltumaarratti hirmaata waliin tahuun hojii Saamuunaan qulqullinaa gara manneen qorichaa Kanamaatti galchuurratti hirmaataniiru.

Hawaasnis guyya boruu irraa eegaluun mana qoricha Kanamaa dhiyeenya isaaniitti argamuu saaniitaayzarii liitra 1 Birrii 80 akkasumaas miilii liitra 250 ammoo Birrii 40 bitachuu kan dandahan tahuu ragaan waajjiraa kaantibaa magaalaa Finfinneerraa argame ni muulhisa.",health
560,"Fayyadamtoonni Awtoobisii paabiliki sarvisii harka isaanii keemikaalaan akka qulqulleefataniif qophiin xumuramuu ibsame.

Fayyadamtoonni Dhaabbata Tajaajjila Geejjibaa Hojjettoota Paabiliki Sarvisii vaayrasii koroonaa ittisuuf jecha gara Awtoobisootaatti wayita seenaan saamunaa qulqullinaan harkaan isaanii akka qulqulleeffatan taasisuuf waan barbaachisu hunda guutuu isaa Ministeerri Geejjibaa beeksiseera.

Dabalaatan hojiin qulqullinaa Awtoobisootaa hojjetamuus ibsameera.",health
561,"Naannoo Amaaraatti vaayrasii koroonaa ittisuuf koreen Itti Aanaa preezdaanti mootummaa naannoo Amaaraa Dooktar Faantaa Mandafiroon durfamu hundaahuu Biiroon Fayyaa naannichaa beeksise.

Biiroon Dhimmoota Nageenyaa naannoo Amaaraa haala nageenya naannichaarratti abbootii amantaa waliin marihateera.

Waltajjii marichaarratti Preezdaantii Mootummaa Naannoo Amaaraa obbo Tamasgaan Xiruunah dabalatee hoggantoonni mootumma olaanoo naannichaa fi abbootiin amantaa argamaniiru.

Wayita kana tattamsahina vaayrasii koroonaa ittisuuf hojiiwwaan qophii dursanii ittisuu hojjetamaa jiraachuu hogganaan Biiroo Faayyaa Nannichaa Dooktar Malkaamuu Abbixee himaniiru.

Buhuuruma kanaan tattamsahina vaayrasichaa ittisuuf koreen Itti Aanaa preezdaanti mootummaa naannoo Amaaraan Dooktar Faantaa Mandafiroon durfamu hundaahuudha kan ibsame.",health
562," Xaaliyaanitti guyyaa tokko keessatti namoonni 475 vaayrasii koroonaan duhan.

Biyyichatti namoonni hanga ammaatti vaayrasichaan lubbuu isaanii darbe kuma 3 ol darbeera.

Erga Vaayrasiin kun biyyattii keessatti mudatee egalee namootni  kuma 35 fi 713 vaayrasichaan kan qabaman yoo tahu, namoonni kuma 4 tahan ammoo dhibee kanarraa dandamataniiru.

Biyya jalqaba dhibeen kun itti muldhate Chaayinaatti aantee Xaaliyaaniin biyya lammataa dhibee vaayrasii Koroonaan yaaddoo guddaa irraan gahaa jirudha.

Vaayrasiin koroonaa guutummaa addunyaatti haalaan babalhachaa akka jiru himameera.

Hanga ammaatti namoota kuma dhibba 2 fi kuma 18 fi 823 vaayrasichaan kan qabaman yoo tahu, namoonni kumni 8 fi 810 dhibichaan duhaniiru.",health
563,"Sadarkaa addunyaatti namoonni kumni 8 ol vaayrasii koroonaan duhuu isaanii ibsame.
 
Erga vaayrasiin koroonaa muulhate addunyaarratti namoota kuma dhibba 2 ol qabaman keessaa namoonni kumni 8 duhaniiru jedhame.
 
Kibba Baha Eeshiyaa fi gamtaa Awrooppaatti tatamsahina vaayrasii kanaa ittisuuf sosochiin taasifamuu cimuu akka qabu Dhaabbanni Fayyaa Addunyaa waamicha dhiyeessera.
 
Afrikaatti biyyoota 33 keessatti muulhachuu isaa ibsameera.
 
Baha Afrikaatti qofa biyyoota 7 keessatti kan muulhate yoo tahu, Ruwaandaatti namoonni 8, Keeniyaatti namoonni 7 qabamuu isaanii ibsameera.
 
Gibtisitti namoonni 196,Afrikaa Kibbaatti ammoo namoonni 116 qabamaniiru.
 
Awrooppatti Xaaliyaaniin biyya daraan miidhamaa jirtu yoo taatu, guyyaatti namoonni 345 duhaa jiru jedhame.
 
Ameerikaatti bulshiinsa 50 keessatti muulhateera.
",health
564,"Feesbuukiin tamsahina vaayrasii koroonaa ittisuuf hojjettoonni isaa koontiraataa mana tahaani akka hojjetan eeyyame.

Murtichi qabiyyee Feesbuukidhaan Ameerikaadhaa gadhiifamu kan hordofan ilaallata.

Dhaabbatichi Ameerikaa keessatti hojjettoota koontiraataa qabiyyee hordofan kuma 15 qaba.

Hoji raawwachiisaa olaanaan Feesbuukii Maark Zuukarbarg, sababa vaayrasichaaf hojjettoonni kunneen hojii idilee isaanii sirnaan raawwachuu waan hin dandenyef miindaa isaanii argachaa mana tahaani akka hojjetan himaniiru.

Dhaabbatichi yeroo kanatti qabiyyeewwan tamsahan artifishaal intalajansiin hordofaas jira.

Dabalataanis tarkaanfichi dhiibbaa vaayrasii koroonaan qaqqabsisaa jiruu xiqqeessuuf ni gargaaraas jedhameera.

Zuukarbarg, fayyaa hawaasa itti fufiinsan eeguuf seerrii mana keessa taahuun hojjechuuf bahee kun akka itti fufu himaniiru.

Hoji gaggeessaan eejensii hojjettootaa Joo Riivaanoo Baaroos, tamsahina vaayrasichaa ittisuuf taarkanfii dhaabbatichi fudhate yaada jajjabeeffamuu qabudha jedhaniiru.

Hojiin manaa hojjetamu akka hojii waajjiraa hojjetamu tahuu hin malu, Feesbuukiin burjajajiif saaxilamuu malas kan jedhan hin dhabamne.

Feesbuukiin namoota hojii biiznasii xixiqqaa hojjetan deeggaruuf Doolaara miiliyoona 100 akka laatu ifoomsun isaa ni yaadatama.

Hojjettoota dhaabbii tokkoon tokkoof kaffaltii boonasii yeroo weerara vaayrasichaaf tahu Doolaara kuma 1 laatera.",health
565,"Alkooliin qulqullinaaf oolu liitirri miiliyoonni 3 ol warshaalee keessa jiraachuu Koorpooreeshiniin Sukkaaraa beeksise.
 
Tatamsahina weerara vaayrasii koroonaa ittisuuf kan oolu oomisha alkoolii teeknikaa dabaluuf hojjetamaa akka jiru ibsameera.
 
Yeroo ammaatti quqlullina eeguuf kan tajaajilu alkooliin teeknikaa liitirri miiliyoonni 3 ol warshaalee Fincaahaa fi Matahaaraatti kan argamu tahuu Koorpooreeshiniin Sukkaaraa ibseera.
 
Warshaaleen kunneen guyyaatti alkoolii teeknikaa liitira kuma dhibba 1 ol oomishaa jiru jedhame.
 
Manneen qorichaa fi dhaabbilee kana dura fudhachaa jiran dabalataan dhaabbileen 7 haaraan alkoolii teeknikaa akka fudhatan Koorpooreeshinichi Ministeera Fayyaa,akkasumasa Ministeera Daldalaa fi Indaastirii waliin hojjechaa jiraachuu ibsameera.
 
Dhaabbileen kunneen yeroo ammaa alkoolii kana fudhachuuf adeemsa bittaa raawwachaa jiraachuu Koorpooreeshinichi beeksiseera.
 
Alkooliin teeknikaa kun Saanitaayzarii, saamuulaa gogaa fi dhangahaa, akkasumasa oomisha quqlullina mana fincaanif galtee tahuuf tajaajilu jedhame.
",health
566,"iibuutiitti namni vaayrasii koroonaan qabame argamuu ibsame.

Namni kun guyyoota 4 dura humna addaa Ispeenii  gara biyyattii dhufe tahuu mirkanaahera.

Lammiin Ispeen kun lammiilee Jiibuutii waliin kan wal hin geenye tahuu Ministeerri Fayyaa biyyattii beeksiseera.

Yeroo ammaa addatti foohamuun hordoffiin  godhamaafi jira jedhame.

Gama biraan Zaanziibaarittis namni jalqabaa vaayrasii kanaan qabame argameera.

Keeniyaa fi Taanzaaniyaatti ammo hammi namootaa qabamanii dabalaa jira jedhame.

Oduu biroon Zumbaabeen vaayrasichi osoo keessatti hn argamin labsii yeroo ariifachiisaa biyyaalessa labsiteerti.

Vaayrasiin kun biyyoota Afrikaa walakkaa ol keessatti muulhateera.",health
567,"Dhaabbilee barnoota olaanoo fi leenjiitti koreen dhimma vaayrasii koroonaa hordofu hundaahe.

Korichi dhaabbilee barnoota olaanoo fi leenjii hunda keessatti hojjeta.

Koreen Ministeera Saayinsii fi Barnoota Olaanoon hundaahe kun, Bitootessa 7,2012 eegalee hojii eegaleera.

Haaluma kanaan deeggarsa barnootaa, kitaabolee wabii, kitaabota oonlaayinii, intarneetii, sooft kooppii fi haard kooppiin dhiyeessuun dhuunfaan akka dubbisan hojjechaa jira.

Waahee vaayrasichaarratti hubannaa uumuuf hawaasni dhaabbilee barnoota olaanoo hojjechaa jiraachuunis ibsameera.

Hojjettoonni umriin isaanii 60 ol tahe, dhibee sukkaaraa, asmaa, dhibee ujummoowwan argansuu, kaansarii fi dhibee onnee qaban tamsahina vaayrasichaarraa akka of eeganis dhaamameera.
",health
568,"Ityoophiyaatti namoonni sadi dabalataan vaayrasii koroonaatin qabamuun mirkanaahe.

Ministeerri Fayyaa FDRI akka beeksisetti namni lammii Jaappaan umriin isaa waggaa 44, lammiin Itoophiyaa umriin isaa waggaa 85 fi lammiin Awustiraaliyaa umuriin isaa waggaa 39 tokko hordoffii fi qorannoo laaboraatorii taasifameefin vaayirasiin koronaa irratti mulhateera.

Waliigalaan namoonni vaayrasiin koroonaan qorannaadhan isaanirratti argame 9 gahaniiru.

Kanaan dura namoota jaharratti argamuun, isaan keessaa arfan wayyachaa jiraachuu ibsamuun hin dagatamu.
",health
569,"Vaayrasiin koroonaa biyyoota Afrikaa 35 keessatti kan muulhate yoo tahu, namoonni 733 dhibee kanaan qabamaniiru.

Gibtsitti qofa namoonni 210 qabamuun himameera.

Afrikaa Kibbaattis namoonni 150 qabamaniiru jedhame.

Yeroo ammaatti Xaaliyaanii fi Ameerikatti daran hamaachaa jira jedhame.

Xaaliyaanitti namoota kuma 41 qabaman keessaa namoonni kumni 3 fi 405 duhaniiru.

Xaaliyaanitti namoonni duhan kan Chaayinaa caalera jedhame.

Ameerikaatti guyyaa tokko keessatti namoonni kumni 5 dhibee kanaan qabamaniiru.

Biyyattiitti waliigala namoota kuma 13 fi 678 qabaman keessaa namoonni 188 duhaniiru.

Waliigala addunyaarratti namoonni kumni dhibbi 2 fi kumni 45 ol yoo qabaman namoonni kumni 10 fi 20 duhaniiru.

Dhibeen kun diinagdee addunyaarrattis miidhaa hammaataa geessisaa jira jedhame.

Afrikaatti qofa torbe lama keessatti daandiiwwan qilleensaa Afrikaa Doolaara biiliyoona 4.4 kasaraniiru himameera.",health
570,"Dhaabbileen garaagaraa tamsahina vaayrasii koroonaa ittisuuf deeggarsa meeshalee qulqulliinaa taasisaniiru.

Baankiin Daldalaa Ityoophiyaa hojii vaayirasii koroonaa ittisuuf hojjetamu tumsuuf Birrii miiliyoona 10 Ministeera Fayyaa FDRIf deeggarsaan laatera.

Bulchiinsa magaalaa Finfinneetti tamsahina vaayrasichaa ittisuuf dhaabbileen garaagaraa deeggarsa meeshaalee ququllinaa kuma 6 ol taasisuu bulchiinsichi beeksiseera.

Waldaan Fannoo Diimaa Ityoophiyaa barakiinaa kuma 5, saamunaa uffata 1048 akkasumas saamunaa qaamaa kuma 6 fi dhibba 4 fi 52 taasiseera.

Staar Saamunaa fi Diitarjantiin meeshalee qulqulliinaa 720 bulchinsa magaalichaaf kennneera.

Magaalaa Finfinneetti tamsahina vaayrasiichaa ittisuuf tola ooltoota garaagaraa fi qaamoolee ilaallatu waliin qindoominaan hojjetamaa jiraachuu Waajjirrii Prees Sakreetaarii magaalichaa beeksiseera.

Magaalichatti Biiroon Qindeessaa Dargaggootaa fi Tola Ooltotaa Giddugala Agarsiisaatti bifa deeggarsaan hojii meeshaalee qulqullinaa walitti qabuu hojjachaa jira.
",health
571,"Mootummaan Chaayinaa Afrikaatti tamsahina vaayrasii koroonaa ittisuuf meeshaalee qorannaa kuma 12 laachuusaa Gamtaan Afrikaa beeksise.

Gamtichatti daayreektarri olaanaan ittisaa fi tohannoo dhibeewwanii Dooktar Joon Nikeengaasoong akka beeksisanitti, meeshaaleen qorannaa 2000 biyyoota vaayrasichi itti mudateef raabsameera.

Meeshaaleen qorannaa kumni 10 ammoo torbee itti aanu keessa Chaayinaadhaa gara Afrikaa ni galu jedhan.

Daayreektarichi Kooviid 19 diina hunda keenyati, tamsahinasaa ittisuu fi tohachuuf tumsaan hojjechuu qabna jedhan.

Aliibaabbaa Giruup biyyoota tamsahinichi itti mudatef meeshaalee qorannaa amma kuma 25 laachuuf waadaa galuun eerameera.
",health
572,"Preezdaantiin Mana Maree Waliigalaa Dhimma Islaamummaa Ityoophiyaa Hajjii Muuftii Idriis tamsahina vaayrasii koroonaa ittisuuf waamicha dhiyeessan.

Daldaltoonnii fi abbootiin qabeenyaa harka qalleeyyiif sadaqaa fi tumsa akka taasisu gaafataniiru.

Yeroo rakkinaa eeguun daballii gatii hin malle taasisuun barbaachisaa akka hin taanes hubachiisaniiru.

Mootummaanis tarkaanfii seeraa fudhatu akka itti fufu gaafataniiru.

Salaata Jumhaa dabalatee yeroo hordoftoonni amantichaa itti heddummaatanirratti murteen haaraa darbe akka hin jirre ibsanii, amma murteen haaraan jiraatutti of eeggannoo akka taasisan dhaamniiru.

Hunduu Waaqa kadhachaa, gorsa ogeeyyii fayyaa akka hordofu dhaamaniiru.
",health
573,"Weerara vaayrasii koroonaatin dhiibbaa diinagdeerratti uumamuu malu mootummaan adda baasuuf sochohaa jira jedhan muummee ministiraa Dooktar Abiy Ahimad.

Muummee ministiraa Dooktar Abiy ergaa karaa fuula Feesbuukii isaanitiin dabarsaniin, ogeeyyiin fayyaa vaayrasicha ittisuuf hojjechaa jiran galateeffataniiru.

Ogeeyyiin fayyaa ummata dararaa jalaa baasuuf aarsaa kaffalanii hojjechaa jirus jedhan muummee ministiraa.

Akka raayyaa ittisa biyyaa walabummaa fi daangaa biyyaa eeguu, ogeeyyiin fayyaa lubbuu isaanii lammiilee yaaluuf laataniiru jedhan.

Ejjennoo ""Nuti fayyaa akka taanu, hunduu fayyaa yaa tahu."" jedhuun biyyaa fi ummata Ityoophiyaa bakka buhanii weerara iiboolaa ittisuuf ogeeyyiin fayyaa 150 gara Deemokraatiik Riippabliika Koongoo imaluun obboleeyyan isaanii tajaajiluun deebihuun isaanii yaadannoo yeroo dhiyooti jedhan muummee ministiraa Dooktar Abiy Ahimad.

Idahamnee qormaanni irra hin dabarre, waltumsinee rakkoon irra hin qaarine hin jirus jedhan.

Weerara vaayrasii koroonaa ittisuuf ogeyyiin fayyaa hojii adda duree hojjechaa jiran jedhaniiru.

Qormaata kana ceehuuf mootummaanis tumsa barbaachisaa kan taasisu tahuu ibsaniiru.
",health
574,"Waldaan Fannoo Diimaa Ityoophiyaa tamsahina vaayrasii koroonaa ittisuuf Birrii miiliyoona 20 ramade.
 
Waldichi weeraricha ittisuuf Fannoo Diimaa Idil Addunyaa, Federeeshinii Addeessa Diimaa fi waldaalee obbolaa waliin hojjechaa jiraachuu beeksiseera.
 
Maaskota/haguuggii fuulaa fi funyaanii kuma 5, gwaantota sarjikaalii kuma 6, meeshaalee kenna yaalaa 1500, plaastika ittisa fuulaa 1000, gaawanoota adda baasii kuma 5 bituuf karoorsuu ibseera.
 
Ambulaansonni 500 ol meeshaalee yaalaa hunda guuttatanii deeggarsa laachuuf qophaahodha jedhameera.
 
Dameewwan naannolee fi federaalaa, tola ooltota, Inistiitiyuutii Fayyaa Hawaasaa, Ministeera Fayyaa, Biirolee Fayyaa naannolee waliin hojjetamaa jiras jedhameera.
 
Qooda fudhattoota kuma 4 ol tahaniif leenjiin hubannaa uumuu laatameera.
",health
575,"Tatamsahina vaayrasii koroonaa ittisuuf hospitaalonni xiyyeeffannoon hojjechaa jiraachuun ibsame.

Hospitaalonni nageenyaa dhukkubsattootaa eeguu fi tatamsahina vaayrasii koroonaa ittisuuf jecha murteewwan garaagaraa fudhataa jiru.

Haaluma kanaan Koolleejjii Meedikaalaa Barkumeetti Hospitaala Qidduus Phaawloos namtokkoon ala gaaffattoonni kutaa ciisicha yaalaa akka hin seenne dhoorkera.

Hospitaalichi kana dura yaalli dhuunfaan galgala galgala kennamaa ture yeroo hin murtoofnef dhaabbachuu isaa ibseera.

Hospitaalli Yaadannoo Zawdituus kutaa ciisicha dhukkubsattootaa gargaaraa tokkoon ala gaaffattoonni kamuu akka hin seene murteessera.

Hospitaalli Poolisii Federaalatis tatamsahina vaayrasii koroonaa ittisuuf qophii taasisaa jiraachuu beeksiseera.

Hospitaalichi namoota dhibee kanaan qabamaniif yaala barbaachisu gochuuf qophii xumuruu isaa ibseera.

Dabalataan namoota michii sombaa, rakkoo qaama hargansuu, qufaa, hoohinaa fi kanneen biroo qabaniif xiyyeeffannoo addaan yaalli godhamuufii akka qabu ogeeyyii hospitaalichaaf ajeja dabarseera jedhame.

Hospitaalichi namoota vaayrasii koroonaan qabamaniif yaala duraa taasisuun iddoo addaa yaalichaaf qophaahetti geessuuf qophii xumuruu isaa ragaan koominikeeshinii hospitaalichaarraa argame ni muulhisa.

Hospitaalonni biroos nageenyummaa dhukkubsattoota yaalarra jiranii eeguu fi vaayrasii koroonaa ittisuuf jecha tarkaanfiiwwan garaagaraa fudhachaa jiraachuun ibsameera.

Hospitaalonni kunneen dhimmamtoota gara mana hojichaa dhufan maraaf qorannoo hoohina qaamaa taasisaa akka jiranis ibsameera.
",health
576,"Ummanni bilbila tolaa 6955 eeruu vaayrasii koroonaa laachuuf akka fayyadamu Biiroon Fayyaa Oromiyaa gaafate.
 
Sararri bilbila bilisaa kun sahaa 24 kan hojjetu tahuu biirichi beeksiseera.
 
Dabalataan sarara bilbiloota bilisaa 8335 yookin 952 Inistiitiyuutii Fayyaa Hawaasaa Ityoophiyaa bilbiluudhan eeruu laachunis ni dandahama.
",health
577,"Finfinneetti mana gandaa dhiphaa keessatti 150 tahuun shiishaa xuuxaa kan turan tohataman.

Koomiishiniin Poolisii Magaalaa Finfinnee tamsahina vaayrasii koroonaa ittisuuf hojiin hubannaa uumuu hojjetamaa osoo jiruu dhibaahummaan akkanaa balaa hamaa fiduu akka malu ibseera.

Koomiishinichi namoonni tokko tokko dhibaahummaan heddummaatanii mana dhiphaa keessatti jimaa qamahuu fi shiishaa xuuxuu itti fufaniiru jedheera.

Vaayrasichi harka walqabachuu, walitti siquu, qufahuu, haxxiffachuu, harka dhiqachuu dhabuu, funyaanii fi afaan tuttuquun akka tamsahus yaadachiisera.

Shakkamtoonnis kutaa bulchiinsa Addis Katamaa, aanaa 01, nananoo Gommaa Taraatti kan qabaman.

Dhimmoota walfakkaatoo ittisuuf hawaasni eeruu akka laatus poolisiin gaafateera.
",health
578,"

Ityoophiyaatti lammii Jaappaan vaayrasiin koroonaa irratti argame waliin namoota hariiroo qabaniin walargee kan ture gaazexeessaan Faanaa Broodkaastiing Koorporeet qorannaa taasifameefin bilisa tahuun mirkanaahera.

Gaazexeessichi namicha vaayrasichi irratti argame waliin qunnamtii kallattii hin qabu.

Namicha vaayrasichaan qabame waliin namoota walarganiin ture kan walarge.

Namoota kanneenis kanarge guyyaa 12n dura ture.

Rakkoon fayyaa kan isa hin qunnamne yammuu tahu, kaleessa ogeeyyiin Ministeera Fayyaa qorannaa taasisaniifiru.

Buhaa qorannaatinis gaazexeessichi bilisa tahuun mirkanaahera.

Odeeffannoon dhimmicharratti karaa fuula miidiyaalee hawaasatiin tamsahaa tures dogoggora tahuu beeksisna.
",health
579,"Daandiiin Qilleensa Ityoophiyaa balallii gara biyyoota 30tti taasisu adda kute.

Daandiiin Qilleensa Ityoophiyaa guyyaa harhaa eegalee balallii gara biyyoota 30tti taasisu adda kutuu isaa Muummeen Ministiraa FDRI Abiy Ahimad ibsaniiru.

Imaltoonni biyyoota kamiyyuu irraa gara Ityoophiyaa dhufan guyyoota 14f iddoo tursiisaa keessa akka turan murteehera jedhan Muummeen Ministiraa.

Yeroo turtii kana keessattis baasii isaanii ofiin kan of dandahan tahuu ibsaniiru.

Dooktar Abiy dhibeen kun manneen sirreessaa keessatti yoo muulhate tohachuun rakkisaa waan tahuuf,sirreeffamtoonni daahima qabatanii jiran, kan yeroo turtii isaanii xumurachaa jiranii fi yakka salphaan himataman gadi akka dhiifaman murteessaniiru.

Dhaabbileen amantaa haaluma amantaa isaaniin tatamsahina vaayrasii kanaa ittisuuf murtee mataa isaa akka dabarsan walii galamuu himaniiru.

Manneen dhugaatii fi shubbisa galgalaas guutuu biyyattiitti tajaalila laachuu akka dhaaban murtaaheera jedhan.

Dooktar Abiy Vaayrasichi ergaa muulhate diingadee biyyattiirra dhibbaa guddaan qaqqabaa jiraachuus ibsaniiru.

Akka fakkeenyaatti Daandiin Qilleensa Ityoophiyaa qofti Doolaara miiliyoona 190 ol dhabeera jedhan.

Galiin Daldala alaarraa argamu daraan gadi buhuus himaniiru.

Muummeen Ministiraa FDRI Abiy Ahimad filannoo bara kanaa ilaalchisee ibsa laataniin, Boordiin Filannoo biyyaalessaa gamaggama mataa isaa gaggeessaa kan jiru yoo tahu, boordichi haala uummamurratti hundaahuun murtee kan laatu tahus,haalli jiru hammaataa taanaan buhura qorannoon mariin gaggeeffamee murteen kan darbu taha jedhan.

Dooktar Abiy Ityoophiyaatti sababa vaayrasii koroonaan lammiilee alaa irra loogii gahaa jiru balaaleeffatniiru.

Vaayrasichi bifaan, koorniyaan, amantaan, sabaan kan qoodu waan hin taaneef qaama kamuu irra loogiin gahuu hin qabu jedhan.

Gama biraan yeroo rakkoo kanatti waan qabnuun dirqama namummaa bahuu osoo qabanuu daldaltoonni seeraan ala dabballii gatii taaisan sirrii akka hin taane ibsuun, dhaabbilee alseerummaa raawwattan tohachuuf tarkaanfiin fudhatamuu cimee itti fufa jedhan.

Alaazaar Taaddasaatu gabaase
",health
580,"Tatamsahina vaayrasii koroonaa ittisuuf fageenya of eeguun barbaachisaa tahuu ibsame.
 
Imaltoonni tatamsahina vaayrasii koroonaa ittisuuf fageenya ofii eeggachuu akka qaban Ministeerri Geejjibaa beeksise.
 
Ministirri Ministeera Geejjibaa aadde Daagmaawiit Mogas vaayrasii koroonaa ittisuuf hojiilee tajaajila geejjiba baabuura lafaa Ityoo –Jiibuutiitti hojjetamaa jiru daawwataniiru.
 
Imaltoonni yeroo tikkeetti muratan, yeroo koranii fi yemmuu taahaan fageenya ofii eeggachuu akka qaban hubachiisaniiru.
 
Waldaan tajaajila geejjiba baaburaa Ityoo –Jiibuutii tatamsahina vaayrasichaa ittisuuf iddoo kahumsaa fi gahumsaa keemikaalaan quqlulleessuu akka qabus himaniiru.
 
Akkasumas imaltoonni yeroo gara baabuuraa seenaan qorannoo hoohina qaamaa taasisuu fi sirna dhiqannaa harkaa, alkoolii fi saanitaayzariitti fayyadamuurratti xiyyeeffannoon hojjetamuu qaba jechuu isaanii ragaan ministeericharra argame ni muulhisa.",health
581,"Oromiyaatti guyyaa harhaa eegalee tatamsahina Vaayrasii Koroonaa ittisuuf hojiin tajaajila lammummaa ifatti labsame.
 
Preezdaantiin bulchiinsa mootummaa naannoo Oromiyaa obbo Shimallis Abdiisaa tatamsahina Vaayrasii Koroonaa ittisuuf guyyaa harhaa eegalee hojii tajaajila tammummaa ifatti labsaniiru.
 
Dhibeen Koronaa rakkoo fayyaa idil-addunyaa tahee erga labsamee bubbuleera jedhan Preezdaant Shimallis.
Biyyii fi mootummaan keenyas rakkoo fayyaa madda rakkoo siyaas-dinagdee fi hawaasummaa tahe kana ittisuu fi tohachuuf hojii qabatamaa keessa jiraachuunsaa ni beekama jedhan.
 
Koree taaski foorsii sadarkaa hundatti hundeessee raawwii hojii guyyaa guyyaa qorachaa Jira.
 
Hoggansi Mootummaa sadarkaa hundatti argamu hojiiwwan isaa guyyaa guyyaa keessatti dhimma ittisaafi tohannoo dhibee koronaatiif dursa kennuun akka hojjetu kallattiin taahee raawwiin isaas hordofamaa jira.
 
Buhuuruma kanaan koree hoggansaa fi teeknikaa hundaahuun hojii hawaasaaf odeeffannoo uumuurratti hojjechaa Jiraachuu ibsaniiru.
 
Seektera fayyaa waliin tahuudhaan mala ittisaa fi tohannoo dhibee Koronaarratti hubannoo uumuun hojii sadarkaa duraarratti xiyyeeffannoo argatee raawwatamaa jiru tahuu himaniiru.
 
Ogeeyyiin seektara fayyaa naannoo Oromiyaa weerara dhibee idil-addunyaa kana tohachuuf tarkaanfii akka mootummaatti fudhatame nafeeffattanii hojii raawwataa jirtaniif dinqisiifannaa fi galata guddaan qabaachuu isaanii dubbataniiru.
 
Hawaasa hunda hirmaachisuun hojii ittisaa fi tohannoo vaayrasii Koronaa milikeessuuf guyyaa harhaa eegalee hojiin tajaajila lammummaa tatamsahina vaayirasii koronaa tohachuuf addatti guutuu Oromiyaatti labsamuu isaa Preezdaant Shimallis ibsaniiru.
 
Preezdaant Shimallis hawaasni naannichaa odeeffannoo qulqulluu fi wayitawaa qindoomina seektera fayyaa fi hoggansa dhimmi ilaallatuun giddugaleessa tokkorraa darbu dhaggeeffatee hirmaannaa isaatiin fayyaa isaa akka eeggatu ergaa dabarsaniiru.
 ",health
582," Manni Amantaa Ortodoksii Ityoophiyaa yaahiin lallaba afuuraa fi sagantaan imala afuuraa kamiiyyuu yeroof akka dhaabbatu murtoo dabarse.
 
Manni amantichaa fayyummaa eeguu, dhukkubsattoota kunsuunsuu fi jajjabeessuu dirgama waan qabuuf koreen Siinoodoosii xiyyeeffannoo olaanaan murtoo kana dabarsuu ibsameera.
 
Yeroo kadhannaan taasifamu mana amantaa keessaa fi mooraa alatti fageenya ofii eeguun tajaajilli afuuraa raawwatamuu akka qabu dhaamameera.
 
Qajeelfamaa fi maloota ittisuu seera mana amantichaan walitti hin buune kanneen akka harka dhiqachuu, harka wal fuudhuu, fageenya ofii eeguu, yeroo qofaa fi haxxifannaa of eeggannoo taasisuu, waldhungachuu fi kanneen biroo hojiirra akka oolan murtoon darbera jedhame.
 
Luboonni, barsiisoonni, lallabdoonni wangeelaa, barattoonni sanbataa, dargaggoonni, fi hordoftoonni amantichaa hundi odeeffannoo sirrii fi ajeja manni amatichaa dabarsu fudhachuun hojiirra akka oolchaan ajejni darbuu isaa ragaan Miidiyaa mana amanticharraa argame ni muulhisa.
 
Lammiif quuqqamuu, ajejamuu, maanguddoota kunuunsuu fi harka qalleeyyii gargaaruun tatamsahina dhibichaa tohachuuf waaliin yaa dhaabbannu jechuun qulqulluun Siinoodoos waamichaa dhiyeessera.",health
583,"Dhaabbanni Huwaajaan huguuggii fuulaa fi funyaanii kuma 100 arjoome.
 
Dhaabbinna Chaayinaa ‘Huwaajaan gruuph jedhamu Ityoophiyaatti tatamsahina vaayrasii koroonaa ittisuuf haguuggii fuulaa fi funyaanii kuma 100 arjoomuu ibsame.
 
Dhaabbatichi haguuggii fuulaa fi funyaanii kanneen dabalatee meeshaalee qulqullinaaf oolan biroo bakka Muummeen Ministiraa FDRI Abiy Ahimad fi Ministirri Ministeera Fayyaa Dooktar Liyaa Taaddasaa argamanitti deeggarsaan laachuu isaa ibsameera.
 
Akka EBCn gabaaseetti hoggantoonni dhaabbatichaa deeggarsi kun kan itti fufu tahuu ibsaniiru.
Meeshaaleen deeggarsaan argaman kunneen dhaabbilee fayyaaf kan rabsaman tahuu Dooktar Liyaan himaniiru.
",health
584,"Xaaliyaaniiti guyyaa kaleessaa qofa namoonni 627 vaayrasii koroonaan duhuu isaanii ibsameera.
 
Waliigala biyyattitti namoota kuma 47 fi 21 dhibichaan qabaman keessaa namoonni kumni 4 fi 32 yoo duhan, dooktoroonni yaala kennee turan 13 duhuu isaanii himameera.
 
Biyyattiitti Roobii darbe namoonni 475, Kamisa namoonni 427 fi Kaleessa ammoo namoonni 627 duhaniiru.
 
Ameerikaatti namoota kuma 18 fi 500 dhibichaan qabaman keessaa namoonni 220 duhaniiru.
 
Ameerikaa magaalaa Niiw Jeersitti haati ganna 75 tokko ijoollee ishee 3 waliin lubbuu dhabdeerti.
 
Chaayinaatti namoota kuma 81 fi 416 COVID- 19n qabaman keessaa namoonni kumni 3 fi 261 duhuun isaanii kan yaadatamuudha.
 
Sadarkaa addunyaatti namoota kuma dhibba 2 fi kuma 75 ol vaayrasichaan qabaman keessaa namoonni kumni 11 ol duhaniiru jedhame.
 
Chaayinaan dhibee kana ittisuuf ogeeyyii yaala fayyaa biyyoota garaagaraatti bifa deeggarsaan ergaa jirti jedhameera.
",health
585,"Afrikaatti namoota vaayrasii koroonaan qabaman 769 keessaa namoonni 19 duhaniiru.

Akka Dhaabbanni Fayyaa Addunyaa beeksiseetti Afrikaatti namoota vaayrsaii koroonaan qabaman 769 keessa namoonni 19 yoo duhan namoonni 69 ammoo guutummaatti fayyaniiru.

Gibtsitti namoonni 210, Afrikaa Kibbaatti namoonni 202, Aljeeriyaatti namoonni 82 , Moorookootti ammoo namoonni 61 qabamaniiru.

Afrikaa Kibbaatti walakkaa guyyaa keessatti namoonni 52 vaayrasii kanaan qabamaniiru.

Ardichaatti biyyoota 36 keessatti dhibeen kun muulhateera.

Sadarkaa addunyaatti namoota kuma dhibba 2 fi kuma 55 fi 143 qabaman keessaa hanga guyyaa harhaatti namoonni kumni 10 fi 448 yoo duhan, namoonni kumni 89 fi kumni 9 fi 15 dhibicharraa fayyaniiru jedhame.

Ameerikaa magaalaa Niiw Yoorkitti guyyaa tokko keessatti namoonni kumni 1 fi 664 vaayrasichaan qabamaniiru.
",health
586," Ityoophiyaatti namoota vaayrasii koroonaatin qabaman 11 keessaa 2 gara biyya isaaniitti deebihaniiru.

Ministeerri Fayyaa FDRI akka beeksisetti namoonni gara biyya isaaniitti deebihan kanneen lammiilee Jaappaani.

Namoota biroo vaayrasichi irratti argamee fi isaanin tuttuqqii qabaniif ammoo hordoffiin taasifamaafii jira.

Namoota vaayrasichi irratti argame keessaa arfan dandammachuu eegaluun, mallattoo dhibichaa argisiisuu dhaabaniiru.

Imaltoonni biyyoota alaatii xiyyaaran Ityoophiyaa seenan tursa adda bahumsaa guyyootii 14tif Hoteela Skaay Laayitii fi Hoteela Giyoon seenuu jalqabaniiru.
",health
587," Ityoophiyaan tamsahina vaayrasii koroonaa ittisuuf daangaashee cufte.

Daangaawwan biyyattii kallattii hundaan daddabarsa namootatiif cufaa kan turan tahuu muummee ministiraa Dooktar Abiy Ahimad himaniiru.

Mootummaan weeraricha ittisuuf Birrii biiliyoona 5 ol ramaduus ibsaniiru.

Imaltoonni xiyyaaran gara biyyaa galan harhaa eegalanii guyyootii 14f tursa addaa akka turan murteen darbe hojiirra oolaa jiraachuu ibsaniiru.

Imaltoonni hundi baasii mataa ofiitin Hoteela Skaay Laayitii fi Hoteela Giyoon kan turan tahuus Dooktar Abiy himaniiru.

Lammiilee baasii isaanii hin dandeenyef mootummaan baasii isaanii guutuu kan dandahu tahuu itti aanaan kantiibaa Injiinar Taakkalaa Uumaan beeksisuun isaanii ni yaadatama.

Guyyaa harhaa hojiin tamsahina vaayrasichaa ittisuu gamaaggameera.

Cufaatiin daangaa sochii dhiyeessii loojastiiksii hin dabalatu jedhameera.

Hawaasni fageenyasaa eegee akka sochohu kan gaafatame yammuu tahu, Sanbataa fi Dilbata darbe manneen amantaa tarkaanfii ittisaa gahaa akka hin fudhatin eerameera.

Abbootiin amantaa hordoftoota barsiisuun cinaatti tarkaanfii fakkeenyummaa qabu akka fudhatan Dooktar Abiy gaafataniiru.

Namoota iddoo tokkotti kan walitti qaban; manneen dhugaatii, manneen dhiichisa halkanii, manneen jimaarratti humni nageenyaa tarkaanfii akka fudhatuuf kallattiin kaahameera.

Waajjiraaleen mootummaa walgahii akka hin gaggeessine qqoqqobbiin kaahamuu baatus, of eeggannaa akka taasisan ergaan darbeera.

Hojjettoonni tuttuqqiirraa akka fagaataniif, gariin manaa akka hojjetan waliigalteerra gahamuunis eerameera.

Kanaafis haalli ni mijata jedhameera.

Vaayrasichi Ityoophiyaatti namoota 11 irratti kan argame tahus, guyyoottan itti aananitti dabalu waan maluuf of eeggannaan akka taasifamu dhaamameera.

Baankiin Addunyaa fi eejansiiwwan Dhaabbata Mootummoota Gamtoomanii dandammannaa diinagdee Afrikaatif Doolaara biiliyoona 100 ramaduu yoo hin dandeenye, diinagdeen aardichaa rakkoo keessa ni galas jedhan.

Kanaafis biyyoota miseensa 20 waliin sadarkaa hoggansaatti mariin gaggeeffamaa jira jedhan.

Tamsahina vaayrasichaa sababeeffachuun daldaltoota daballii gatii hin malle taasisan irratti tarkaanfiin fudhatamu cimeet itti fufas jedhaniiru.

Alaazaar Taaddalaatu gabaase.
",health
588,"Ummanni naannoo Tigiraay gochoota Vayrasii Koroonaaf nama saaxilanirraa of qusachuun weeraricha akka ittisan Hoogganaan Wajjira Paartii Badhaadhinaa Tigiraay obbo Nabiyyuu Sihuul waamicha dhiyeessan.

Obbo Nabiyyuun turtii Faanaa Broodkaastiing Koorporeet waliin taasisaniin hawaasni harka wal fuudhurraa of qusachuu, harka ofii yeroo yeroon dhiqachuu fi tutuqaa dhiisuun weerara Vaayrasii Koroonaa akka ittisan dhaamaniiru.

Hawaasni gocha akka kanaa qixaan hojiirra oolchuun maatii, hawaasaa fi biyyarra soda vaayrasicha balleessuuf gahee isaanii akka bahan hubachiisaniiru.

Hoogganaan Wajjira Paartii Badhaadhinaa Tigiraay obbo Nabiyyuu Sihuul  hawaasni yaadootaa fi qajeelfamoota dhaabbataa qixaan hojiirra akka oolchu dhaamaniiru.

Hoggantoonni fi miseensoonni Paartii Badhaadhinaa Naannoo Tigraay miinda isaniirra hirhisuun jiraattoota meeshaalee qulqullinaa bitachuu hin dandeenyeef bitanii akka dhiyeessaniif obbo Nabiyyuun ibsaniiru.",health
589,"Lammiileen dhimmoota addaddaaf ala turanii gara biyyaa deebihan hawaasatti makamuu isaanitiin dura torbee lamaaf adda bahanii iddoon itti dabarsan qophaahera.

Iti aanaan kantiibaa magaalaa Finfinnee Injiinar Taakkalaa Uumaan akka beeksisanitti, lammiilee torbee lamaanif baasii isaanii hin dandeenyef bulchiinsi magaalichaa baasii barbaachisaa mara ni dandaha jedhaniiru.

Adda bahumsi torbee lamaas harhaa kaasee imaltoota gara Ityoophiyaa dhufan mara irratti hojiirra ni oola jedhameera.

Hojiin kunis harha Wiixata Bitootessa 14 eegalee hojiirra kan oolu taha.

Imaltoonni kanneen Hoteela Skaay Laayitii fi Hoteela Giyoonitti torbee lamaaf tursa kan galan tahuu Ministeerri Fayyaa FDRI beeksisuun ni yaadatama.
",health
590,"Harhaa kaasee imaltoonni gara Ityoophiyaa dhufan marti guyyoota 14f tursa addaa galuu eegalaniiru.

Hojiin kunis harha Wiixata Bitootessa 14,2012 eegalee hojiirra oolaa jira..

Imaltoonni kanneen Hoteela Skaay Laayitii fi Hoteela Giyoonitti torbee lamaaf tursa kan galan tahuu Ministeerri Fayyaa FDRI beeksisuun ni yaadatama.

Turtichis baasii imaltootatiin kan uwwifamu taha.

Bulchiinsi magaalaa Finfinnee lammiilee torbee lamaanif baasii isaanii hin dandeenyef, baasii barbaachisaa mara kan dandahu tahuu beeksiseera.

Diippiloomaatonni ammoo imbaasota biyyoota isaaniitti adda bahumsa turu.

Imaltoonni tiraanziitiis amma imala isaanii itti aanutti Hoteela Skaay Laayit turu.
",health
591,"Baaburri Salphaa Finfinnee lakkoofsa imaltootasaa %50n hirhisuun tajajaila laachaa jira.
 
Murtichi hojiirra ooluu kan jalqabe harha Bitootessa 14,2012 eegaleeti.
 
Ministirri Ministeera Geejibaa FDRI aadde Daagmaawiit Moogas akka beeksisanitti murtichi kan darbe weerara vaayrasii koroonaa ittisuufi.
 
Imaltoonni fageenya isaanii eeganii akka dhaabbatanii fi tajaajilamanis dhaamaniiru.
 
Fageenya ofii eeggachuun tajaajilamuun amma jiru jalqabbii gaarii tahuu ibsuun, akka itti fufanis gaafataniiru.
 
Aadde Daagmaawiit fageenya keenya eeggachuun tamsahina vaayrasichaa yaa ittisnuunis dhaamaniiru.
 
Baaburri salphichaa kanaan dura guyyaatti namoota kuma dhibba 1 fi kuma 20 ol keessummeessaa kan ture yammuu tahu, murtee ammaa kanaan garuu namoota kuma 48 amma kuma 50 tahan qofa keessummeessa jedhan hoji raawwachiisaan Koorporeeshinii Baabura Ityoophiyaa Dooktar Sintaayyahu Walda Mikaaheel Faanaa Broodkaastiing Koorporeetitti akka himanitti.
",health
592,"Chaansilarri Jarman Angeelaa Meerkil tursa addaa galan.

Chaansilarittiin vaayrasii koroonaatin qabamuu isaanitiini tursa adda bahumsaa kan galfaman.

Angeelaa Meerkil tursa addaa keessatti deeggarsa yaalaa argachaa jiru.

Chaansilarittiin gara tursaa galfamuu isaanitiin dura kaleessa Dilbata koonfaransii gaggeessaniin maloota ittisa vaayrasichaa fi tarkaanfiiwwan fudhatamuu qabanirratti ibsa laataniiru.

Odu himaan isaanii Steefan Seeybart akka himanitti, Angeelaa Meerkil umriin isaanii waggaa 65 taheef, guyyootii itti aananittis qorannaa fi deeggarsi yaalaa ni taasifamaaf.

Hojii isaaniis mana taahanii kan hojjetanii fi hordofan taha.

Jarman vaayrasii koroonaa ittisuuf nama lama caalaa tahanii taahuu fi sochohuu dhorkiteetti.",health
593," Ejansiin Odeeffannoo fi Nageenyaa Ityoophiyaa ""Ityoophiyaatti siistema vaayrasii koroonaa (COVID 19) toohatuu fi ittisu"" qopheesse.

Siistemni Ejansiin Odeeffannoo fi Nageenyaa Ityoophiyaa qopheesse odeeffannoo garagaraa kan laatu yoo tahu;
kanneen keessa:-

.Odeeffannoo Vaayrasi koroonaa akka biyyatti, Ardii fi idila addunyaatti hordofuun

.Naannoo vaayrasichaan faalame adda baasuun
.Mallatoolee, of eeggannoo fi yaala vaayrasichaa irratti odeeffannoo argachuun

.Ogummaa garagaraa fi namoota tola ooltummaa irratti fedhii qaban galmeessun.

.Deeggarsa garagaraa walitti qabuun

.Odeeffannoo hawaasa fayyadu eeruun

.Buhuuralee misooma barbaachisoo tahan( hoospitaala, mana qorichaa, buufata poolisii) ilaaluun, akkasumaas odeeffannoo biroo tamsaasuuf siistema fayyadudha.

Siistemichi guyyaa boruu Bitootessa 14, 2012 bakka Ministeerri Fayyaa fi qaamooleen qooda fudhattoonni argamanitti ifatti tajaajila laachu ni eegala.

Ejansiin Odeeffannoo fi Nageenyaa Ityoophiyaa hojii vaayrasi koroonaa ittisuu fi tohachuu cimsee akka itti fufu ibseera.
",health
594,"Yuunvarsiitiin Finfinnee tatamsahina Vaayirasii koroonaa (COVID 19) ittisuuf barattoonni mooraa keessaa akka gadi hin baane ittise.

Yuunvarsiitiin Finfinnee tatamsahina Vaayirasii koroonaa (COVID 19) ittisuuf barattoonni mooraa keessaa akka gadi hin bane ittisuu cinaatti, qajeelafamoota haaraa ifa taasise.

barataan kammiyyuu mooraa Yuunvarsitichaa keessaa akka hin baane, kan bahee yoo tahe deebiihee seenuu hin dandeenye murteesseera.

Kana malees, barattoonni mooraa keessa jiraatan garuu fayyadamtoota kaaffee yuunvarsitichaa kan hin taane ammoo kanfaltii barbaachisu raawwachuun kaaffeetti akka fayyadaman kallatti kaaheera.

Kan qajeelfama kana hin raawwannee ammoo mooraa keessaa akka bahan murteesseera.

Barataan magaalaa keessa jiru kamuu gara mooraatti seenuun dhorkaadha, seenuu kan barbaade garuu erga qorannoon gaggeefamuun vaayrasicha irra bilisa tahunsaa baramee booda qofa akka tahees ibseera.

Dirree ispoortii irratti harhaa kaasee waliin tahuun taphachuun dhorkamu kan ibsee Yuunvarsitichi, jiimii ykn tajaajilli ispoortii mana keessaas hin kennamu jedheera.

Itti dabaluunis waliin tahuun TV dowwachuun dhorkameera.
Barnoonni karaa intarneetii kan itti fufuu waan taheef barattoonni manasaanii fi doormii taahuun barnootasaanii haa hordofan jedhe.

Kanaan alatti barattoonni wayita kaaffee fi mana kitaabaa fayyadaman yoo xinnaate meetira tokko waliirraa fagaachuun barbaachisaa tahuu dhaameera.
",health
595,"Koreen Bulchiinsa Mootummaa Naannoo Oromiyaa Vaayrasii koroonaa tohachuu fi ittisuuf hundaahe gabaasa isaa dhiyeesse.

Koreen Bulchiinsa Mootummaa Naannoo Oromiyaa Vaayrasii koroonaa tohachuufi ittisuuf hundaahe hojii hanga ammaatti hojjetame ilaalchisuun gabaasa isaa Preezdaantii Bulchiinsa Mootummaa Naannoo Oromiyaa obbo Shimallis Abdiisaaf dhiyeesse.

Akka gabaasni kun ibsutti hojiin gama kanaan hanga ammaatti hojjetamaa jiru buhaa qabeessa tahuudha.

Mootummaan Naannoo Oromiyaa ittisa tatamsahina Vaayrasii Koroonaaf birrii Miiliyyona 80 ramaduu eeruun birrii miiliyoonni 40 ni yeroo dhiyootti hojiif baasii akka tahu himameera.

Hawaasni mallattoo shakkisisoo yoo argee lakkoofsa bilbilaa bilisaa 6955 niin bilbiluun eeruu akka kennuu qabu gafatameera.

Haaluma kanaan haguugduun fuulaa kuma dhibba 5 ol raabsamuufi alkooliin liitiriin kumni 48 oli raabsamuuf qophaaheera.

Akka gabaasa OBNtti dhaabbilee daldalaa seeran ala gatii dabalan kuma 1 fi 425fi namoota 19 irratti tarkaanfiin fudhatameera.

Dabalataanis koreen seektaroota Torba irraa walatti babahe tatamsahina vaayirasii koroonaa tohachuuf hundaaheera.
 Koreen tajaajila lamummaa fi mobalaayizeeshinii ittisa tatamsahina vaayrasii koroonaa hundaahe.

 

Koreen tajaajila lamummaa fi mobalaayizeeshinii seektaroota Mootummaa Nannoo Oromiyaa jahaa fi Abbootii Gadaa, amnataa fi abootii qabeenyaa dabalatee kan hundaahe.

korichi guyyoota lamaan dhufuutti hanga gandaatti gadi buhuuf jiraachuu Hogganaan Biiroo Qonnaafi Qabeenya Uumamaa Oromiyaa obbo Dhaabaa Dabalee himaniiru.",health
596,"Ityoophiyaatti dabalataan namoonni lama vaayrasii koroonaatin qabamuun mirkanaahe

Ministirri Ministeera Fayyaa Dooktar Liyaa Taaddasaan akka beeksisanitti namoota lamaan keessaa tokko kan umriin waggaa 28/Brrljiyamii fi Neezarlaanditti imaleet ture, Bitootessa 5 gara Ityoophiyaa dhufe/, tokkommoo kan umriin waggaa 34ti/Bitootessa 10 Duubaayii gara Ityoophiyaa dhufe. /

Lamaanifuu qorannaan taasifamuun tursa galaniiru.

Waliigalaan Ityoophiyaatti namoonni vaayrasichi irratti argame 11 gaheera.
",health
597,"Muummee Ministira Dooktar Abiy Ahimad Jaak Maa fi Aliibaabaa group carraaqqii Afrikaan weerara vaayrasi koroonaa (COVID 19) ittisuuf gootu deeggarruuf meeshaalee qorannoo fi tamsahina Vaayrasichaa ittisuuf gargaaran Ityoophiyaadhaan gahuu isaaniitiif galateeffatan.

Dooktar Abiy haaluma kanaan harha marsaa jalqabaaf meeshaalee qorannoo fi tamsahina Vaayirasichaa ittisuuf gargaaran Ityoophiyaadhaan gahuu isaaniitiif nan galateeffadha jedhaniiru.

Meeshaaleen geejibsiifaman kanneen biyyoota Afrikaa 54f kan raabsamanidha.

Haaluma kanaan tokkoon tokkoon biyyoota Afrikaatif meeshaaleen qorannaa vaayrasicha adda baasu kumni 20, haguuggiin funyaanii fi afaanii kumni 100, uffannaan ittisaa ogeeyyii yaalaa kumni 1 kan raabsaman taha.

Meeshaaleen deeggarsaa hafanis guyyootii dhufanitti Ityoophiyaa ni galu.
",health
598,"Manne Maree Ministirootaa Ityoophiyaa walgahii ariifachiisaa harha taaheen hojjettoonni mootummaa federaalaa boru Bitootessa 16, 2012 irraa eegalee mana isaanii taahanii akka hojjetan murteessuu isaa beeksise.

Ibsa Waajjirii Muummee Ministiraa baase hojjettoonni manaa hojjetan ulaagaa Ministeeronni ykn manneen hojii isaanii qopheessan irratti hundaahuun filamu jedha.

Murteen kun sochii namootaa fi dhiphina geejjibaa magaalaa Finfinnee keessa jiru xiqqeessuuf kan fudhatamedha jedhame.

Kanatti dabalataan tamsahina koronaavaayirasii tohachuufi ittisuuf Manni Maree Ministirootaa koreewwan dabalataa ijaaruu isaa beeksisee jira.

Koreen dhimma fayyaa, dhimma nageenyaa fi dhimma diinagdee koreewwan ammaan dura ijaaraman yoo tahan dabalataan koreen dhimma iddoo namoonni adda baafamanii tursiifamanii hordofu fi koreen ICT dhimma komunikeeshinii fi hojilee hubannoo uumuu qindeessuu hundaaheera.

Manni Maree kun hawaasni tarkaanfiiwwan mootummaan dabarsaa jiru hordofee hojiirra akka oolchus dhaamaniiru.
Hojjettoonni mootummaa magaalaa Finfinnee guyyaa boruu Bitootessa 16, 2012 irraa eegalee mana isaanii taahanii akka hojjetan murtaahe.

Itti aanaan Kantiibaa Bulchiinsa Magaalaa Finfinnee Injiinar Taakkalaa UUmaa akka ibsanitti; ""Hojjettoonni mootummaa magaalaa Finfinnee guyyaa boruu Bitootessa 16, 2012 irraa eegalee yeroo hin murtoofneef mana isaanii taahani akka hojjetan"" jedhaniiru.",health
599," Imaltoonni biyyoota alaa irraa gara Itoophiyaa dhufan kan keessatti adda baafamanii turan hoteelonni dabalataa jaha adda baafamuu Ministeerri Fayyaa beeksise.

Namoonni Dilbata halkan walakkaa irraa eegalee gara biyya keessa dhufan baasii mataa isaaniin guyyoota 14hf adda of baasanii akka turan murtaahee ture.

Amma dura hoteelota lama Iskaaylaayitii fi Giyoon keessa akka turan kan himamee yoo tahu, dabalataan hoteeloonni jaha adda baafamanii jiru jedhan dubbi himaan Ministeera Fayyaa Dooktar Taganee Raggaasaa.

Akka gabaasa BBCtti hoteelonni kunneenis Juppiitar, Eliyaanaa, Maagnooliyaa, Azeemaan, Beest Weestarni fi Boon Pilazaa kan jedhaman tahuu himaniiru.

Kanneen baasii isaaniin hoteelota eeraman keessa turuu hin dandeenyeef bulchiinsi magaalaa Finfinnee iddoo qopheessuu isaa beeksisee ture.",health
600,"Barattoonni yuunvarsiitii yeroodhaf gara maatii isaaniitti akka deebihan murtaahuu Ministeerri Saayinsii fi Barnoota Olaanoo beeksise.

Ministir deettaan ministeerichaa Dooktar Saamuheel Kifleen Faana Broodkaastiing Koorporeetitti akka himanitti murtichi weerara vaayrasii koroonaa ittisuuf kan darbedha jedhan.

Vaayrasichaan miidhaan hamaan akka irra hin geenyef kan murtaahedhas jedhan.

Yeroo gara maatiitti deebihan vaayrasicharraa akka of eeganis dhaamameera.
",health
601,"Muummeen Ministira Dooktar Abiy Ahimad dhimmoota Vaayrasi Koroonaa (COVID-19) ittisuun dandahamurratti hoggantoota Dhaabbilee Idil Addunyaa waliin marihatan.

Muummeen Ministira Dooktar Abiy dhummicharratti Dura taaha Komishinii Gamtaa Afrikaa Muusaa Faakii Mahimaat akkasumaas Muummee Ministira Biriitaaniyaa duraanii Toonii Bileer fi Gaardan Biraawun waliin marihataniiru.

Marii isaaniin hoggantoonnii Afrikaa waliin tahuun Vaayrasi Koroonaa (COVID-19) ittisuu akkataa dandahanirratti marihachuu isaanii odeeffannoo fuulaa feesbuukii Muummeen Ministira Dooktar Abiyirraa argame ni muldhisa.",health
602,"vaayraasii koroonaa (COVID-19) ittisuuf dargaggoota tola ooltoota kuma 20 guutuu biyyatiitti bobbaasufi.

Liigiin Ergama Badhaadhinaafi Nageenya Dargaggootaa Itoophiyaa vaayiraasii koroonaa tohachuuf dargaggeeyyii tola ooltoota kuma 20 guutuu biyyatiitti bobbaasuuf akka jedhu beeksise.

Preezedaantiin Liigii Ergama Badhaadhinaa fi Nageenya Dargaggootaa Itoophiyaa Dargaggoo Birhaanuu Baqqalaa carraaqqii dhibee vaayiraasii koroonaa(COVID-19)  ittisuuf taasifamu ilaalchisuun ibsa kennaniiru.

Dhibee yaddoo addunyaa tahe kana Ityoophiyaatti rakkoo hawaasaa diinagdee otuu hin qaqqabsiisiin dhukkubicha  tohachuuf dargaggoota tola ooltoota guutuu biyyaatiitti bobbaasuuf akka tahe himaniiru.

Sagaanta tola ooltummaa kan irrattis dargaggoota tola ooltoota naannolee 9 fi bulchiinsota magaalaa 2 irraa sassabuun guutuu biyatiitti kan bobbahan taha.

Ergama kennameef hojiirra qixa sirriin akka oolchaniif dargaggoota kanneeniifi leenjii gahaa akka fudhatan gochuuf hojjatamaa akka jirus dargaggoo Birhaanuun ibseera.",health
603,"Walgahiin kallattii koreen vaayrasi koroonaa (COVID-19) ittisuuf hundaahe kaaheen ala akka hin gaggeeffamne Paartiin Badhaadhinaa beeksise.

Hogganaan Qunnamtii Ummataa fi Idil Addunyaa Paartii Badhaadhinaa obbo Awwaluu Abdii ibsa harha laataniin leenjii hoggantoota gadi aaanaa marsaa sadaffaa paartichi qopheessee sababa vaayrasichaan akkataa barbaadameen gaggeeffamaa akka hin jirre ibsaniiru.

Naannoo leenjichi eegaletti fageenya kallatti  koreen ittisa vaayrasi koroonaan kaaheen bayyinni namoota hirhatee akkasumaas guyyoota muraasa keessatti akka gaggeeffamu himaniiru.

Haatahuuti, naannoo tokko tokkotti namoota baayyina qabaniin leenjichi gaggeeffama jiraachu kan kaasan obbo Awwaluun tatamsahina vaayrasichaa yaada keessa galchuun tarkaanfiin sirreeffamaa fudhatameera jedhan.

Leenjichi gaaffii hawaasaa deebisuu fi vaayrasi koroonaa ittisuurratti akka marihatanii fi walgahii hundarratti ogeeyyiin fayyaa dhiyeenyatti hordoffii akka taasisanii fi  of eeggannoon cimaan akka gaggeeffamu himaniiru.

Haabtaamuu Taklasilaasseetu gabaase.",health
604," Ityoophiyaatti namoonni vaayrasi Koroonaa (COVID -19 ) qabaman 12 gahe.

Biyya keenyaatti Bitootessa 3, 2012 namni jalqaba vaayrasicha qabame erga argame as namni vaayrasichaan qabame 1 argameera.

Waliigalaan namoonni vaayrasichaan qabaman 12 gaheera.
Dhukkubsataan kun lammii Ityoophiyaa umurii 34 yoo tahu, Dubaay irraa gara biyyatti Bitooteessa 10, 2012 kan galedha.

Nama kanarratti mallattoon dhukkubichaa argamuun Bitooteessa 13, 2012 gara Buufata Fayyaa kan deeme yyo tahu, dhaabbatichi Inistiitiyuutii Fayyaa Hawaasaaf eeruu laachuun qorannoo labiraatoorii taasifameen vaayrasiichaan qabamuun mirkanaaheera.

Namoonni 15 dhukkubsaticha waliin hariiroo qaban hordoffiirratti argamu jechuun Ministirri Fayyaa FDRI Dooktar Liyaa Taaddasaa fuula Feesbuukii isaaniin ibsaniiru.
",health
605,"Gareen ittisaa fi tohannoo vaayrasii koroonaa teeknooloojidhaan dabaalamu hundaahe.

Ministeerri Innooveeshinii fi Teeknooloojii weerara vaayrasii koroonaa ittisuuf garee teeknooloojiin dabaalamuun hojjetu hundeessera.

Garichi, garee teeknooloojii Waajjira Muummee Ministiraa, Iityoo Teelekoom, bakka buutota dhuunfaa, Eejansii Nageenya Infoormeeshinii, Ministeera Innooveeshinii fi Teeknooloojii kan hammatedha.

Waamichaa fi ergaa sarara 8335 cimsuuf wiirtulee waamichaa 36 olitti guddisuuf, waamicha dhimma HIV/AIDS irratti barnoota laachaa ture 952 barnoota ittisaatif vaayrasii koroonaaf fayyadamuuf hojjetamaa jira.

Hawaasni vaayrasicha ittisuuf 444 irratti bilbiluun afaanota addaddaan ergaa akka argatu taasifamaa jira.

Dabalataan naannoleenis afaanota addaddaatin ergaa dabarsaa jiru.

Sararoonni ergaa fi odeeffannoo naannoo Oromiyaaf 6955, Kibbaaf 6599, Tigraayif 6244, Dirree Dawaaf 6407, Amaaraaf 6982 qophaahera.

Walitti qabaan garichaa fi ministirri Ministeera Innooveeshinii fi Teeknooloojii Dooktar Abrahaam Balaay filannoowwan dabalataarratti hojjetamaa jiraachuu beeksisaniiru.
",health
606,"Bulchiinsa magaalaa Finfinneetti jiraattota harka qalleeyyii tahaniif meeshaaleen qulqullinaa kennameera.

Magaalichatti tamsahina vaayrasii koroonaa ittisuuf hojiileen garaagaraa hojjetamaa jiru.

Haaluma kanaan koreen abbootii qabeenyatiin hundaahe, dhaabbilee garaagaraa fi tola ooltota hammate meeshaalee kanneen walitti qabuu dandaheera

Deeggarsi meeshichaa jiraattota harka qalleeyyii aanaalee 116 keessa jiraataniif kan laatamudha.

Dabalataanis maanguddoota 24 ol tahanii fi dhukkubsattoota sammuu akkasumas giddugala guddiftuu daahimmaniitif deeggarsi meeshaalee qulqullinaa akka taasifameef ragaan waajjira kantiibaarra arganne ni muulhdhisa.
",health
607,"Lammiin Ruwaandaa tatamsahina vaayrasii koronaa ittisuuf ajaja manaa hin bahinaa cabsuun qurxummii qabuu deeme naachaan nyaatame.
 
Tatamsahina Vaayrasii koroonaa ittisuuf Ruwaandaan lammiileen biyyattii kamuu manaa akka hin bane ajaje dabarsiteerti.
 
Namtichi ajaja tatamsahina dhibichaa ittisuuf bahe cabsee qurxummii qabuuf naannoo laga Niyabaarongotti ganama harhaa naachaan nyaatamuutu ibsame.
 
Biyyattiin namoonni akka manaa hin baane murtiin murteessite ummata biyyattii gara caaluu fi gadadoo keessa jiraatu miidheera jedhame.
 
Ruwaandaatti hanga ammaatti namoota 40 irratti dhukkubni kun argamuu ibsameera.
",health
608," Bulchiinsi magaalaa Finfinnee qonnaan bultoota naannoo Boolee Bulbulaatti argamaniif meeshaalee quqlullinaa arjoome.
 
Qonnaan bultoonni kunneenis maanguddoota bulchinsi magaalichaa kunuunsaa jiruuf kan oolu midhaan kennaan laataniiru.
 
Itti aanaan Kaantibaa magaalaa Finfinnee Injiinar Taakkalaa Uumaan fi ogeeyyiin Aartii garaagaraa sirna kanarratti argamaniiru.
 
Meeshaalee kanneen kan gumaachaan Injiinar Taakkalaan, yeroo kamiiyyuu caalaa waldeeggaruu fi obbolummaa agarsiisuun amma jedhan.
 
Gumaachi qonnaan bultoonni kunneen taasisanis qaama hedduuf fakkeenya kan tahuudha kan jedhan Injiinar Taakkalaan, yeroo addunyaan dhiphina hamaa keessa jirtu kanatti daldaltoonni seeraan ala daballii gatii taasisan ofitummaarra darbee, kanneen namummaan itti dhagamne tahuu isaanii ibsaniiru.
 
Qaamoolee yakka akka kanaa raawwatan irratti tarkaanfiin fudhamu bifa addaan kan itti fufuudha jedhan.
 
Jiraattoonni magaalaa Finfinnee seera alummaan akka babalhatu fi itti fufu kan eeyyamne tahuu dubbachuu isaanii ragaan Waajjira Kaantibaa magaalaa Finfinneerraa argame ni muulhisa.
",health
609,"Mootummaan naannoo Amaaraa hojjettoonni mootummaa tatamsahina vaayrasii koroonaaf saaxilamoo tahan mana taahanii hojii akka hojjetan murteesse.
 
Mootummaan naannichaa hojjettoonni tatamsahina vaayrasichaaf saaxilamoo tahan murteen addaa hanga darbutti mana taahanii akka hojjetan murtee dabarseera.
 
Hojjetoonni mootummaa dhibeen irra turee fi mirkanaahe qaban, dubartoonni ulfa tahanii fi daahima hoosisan, hojjettoonni mootummaa umriin isaanii sooramatti siiqee fi bifa addaan dhibichaaf saaxilamoo tahan mana taahanii hojii isaanii akka raawwatan murtaahuu ibsameera.
 
Kun akkuma jirutti tahee ogeeyyiin tajaajila ummatatiif murteessaa tahan,hojjettoonni humna ifaa, seektara bishaanii fi dhaabbiilee geejjibaa hojii isaanii murannoo fi kutannoon akka raawwatan mootummaan naannichaa gaafateera.
 
Naatinaahe Xigaabuutu gabaase.",health
610,"Hawaasni ergaawwan ogeessota fayyaa fi mootummaarra daraban hojiirra oolchuun dhukkuba vaayrasii koronaarraa of eegachuu akka qabuu abbootiin Gadaa dhaaman.

Dhukkuba yaaddoo tahaa jiru kanarraa hawaasni akka baraaramuuf of dagannaa malee karaalee dhukkubicha dabarsanirraa of eeggachuutu fala jedhan abbootiin Gadaa Oromoo FBChf yaada kennan.

Abbaan Gadaa Tuulamaa fi barreessaan Gamtaa Abbootii Gadaa Oromoo Abbaa Gadaa Goobanaa Hoolaa Irreessoo, abbaa Gadaa Booranaa Guyyoo Gobbaa fi Abbaan Gadaa Maccaa Ittafaa Caarataa Faanaa Biroodkaastiingiing Koorporeetif yaada kennaniin akka ibsanitti, garaa qulqulluun waaqas kadhachaa of eegannoo gochuu qabna jedhan.

Keessumaa aadaa nagaa ittiin walgaafannuu fi duudhaa hariiroo hawaasummaa qabnuun aadaa bakka tokkotti baayhachuu keenya hirhisnee, dhukkubicharraa of eeggachuu qabna jedhan.

Qulullina harkaa eeggachaa, xuxxuqqaan karaalee vaayrasichi itti darburraa ergaa ogeeyyotaa hojiirra oolchuun of haa eeganu, ergaawwan darbanis haa qalbifannu jedhan.

Taateewwan hawaasummaa ummata lakkoofsa ummataa bakka tokkotti baayhisan kanneen akka manneen sagadaa fi waqqeffannaatti hanga rakkoon biyyattiis tahee addunyaa mudaataa jiru kun fala argatuutti, hawaasnis tahe abbootiin amantaa of eeggannoo osoo taasisaniin dhaamaniiru.

Raggaasaa Firoomsaatu gabaase.",health
611,"Vaayrasii koroonaa ittisuuf sochii namootaa daangesuu qofa osoo hin taane, adda baasuu fi qorachuurratti xiyyeeffatamuu qaba jedhan daayreektarri olaanaa Dhaabbata Fayyaa Adunyaa Dooktar Teediroos Adihaanoom.
 
Dooktar Teediroos Adihaanoom biyyoonni addunyaa weerara vaayrasichaa ittisuuf lammiileen isaanii manaa akka hin baane qoqqobaniiru jedhan.
 
Yaatahuutii shakkamtoota vaayrasichaa adda baasuu, qorachuu fi hordoffii taasisuufiin murteessaadha jedhan.
 
Vaayrasicha ariitiin tohachuu fi balleessuuf biyyoonni sirna fayyaa laafaa qaban mala kanatti dhimma bahuu qabuun dhaamaniiru.
 
Biyyoonni saaxilamoo tahan, hunduu maanguddoota ni qabu; kanaaf nu yaaddessu jedhan.
 
Saaxilamummaa hirhisuu fi fedhii ittisaa guutuuf tumsaan yaa hojjennuunis waamicha dhiyeessaniiru.
",health
612,"Vaayrasii koroonaa ilaalchisee qaamoolee miidiyaalee hawasummaan odeeffannoo sobaa tatamsaan irratti tarkaanfiin ni fudhatama jedhame.

Vaayrasii koroonaa ilaalchisee qaamoolee miidiyaalee hawasummaan odeeffannoo sobaa tatamsaan irratti mootummaan tarkaanfii seeraa kan fudhatu tahuu itti gaafatamaan Seekreetariiyaat Preesii Waajjira Muummee Ministiraa FDRI obbo Nigusuu Xilahuun dubbataniiru.

Obbo Nigusuu Xilahuun Faanaa Broodkaastiing Korpooreetif akka himanitti, mootummaan dhimmoota vaayrasii koroonaan walqabaturratti odeeffannoo wayitaawaa fi sirrii yeroo yeroon hawaasaan gahuuf ni hojjeta jedhan.

Yaa tahuutii, qaamooleen dhuunfaa tokko tokko miidiyaalee hawaasummaan odeeffaannoo dogongoraa tatamsaasuun ummata burjaajjessaa akka jiran irra gahameera jedhan.

Qaamoolee odeeffaannoo sobaan hawaasaa miidhaa diinagdee, hawaasummaa fi xinsammuuf saaxilaa jiranirratti mootummaan tarkaanfii seeraa ni fudhata jedhan obbo Nigusuun.

Hawaasnis odeeffannoo sirrii fi waayitaawaa dhimmichaan walqabatu gama Ministeera Fayyaa fi Inistiityuutii Fayyaa Hawaasan darbu qofa hordofuu akka qabu dhaamaniiru.

Qaamooleen odeeffannoo sobaa tatamsaan gochicharraa of qusachuu akka qaban hubachiisaniiru.

Obbo Nigusuun mootummaan vaayrasii koroonaa ittisuuf qaamoolee dhimmi ilaallatu waliin qindoominaan hojjechaa jiraachus ibsaniiru.

Ummannis qajeelfamaa fi gorsa dhaabbilee fayyaa fi ogeeyyiin darbu fudhachuun vaayrasicha ittisuuf gahee isaa bahuu akka qabu waamicha dhiyeessaniiru.
",health
613,"Manni Maree Bulchiinsa Mootummaa naannoo Hararii weerara vaayrasii koroonaa ittisuuf murteewwan addaddaa dabarse.
 
Hojjettoonni qaama miidhamtoota dhaabbilee mootummaa hundi, hojjettoonni umriin isaanii waggaa 50 ol tahe, haadholiin ulfaa, haawwan hoosisan, hojjettoonni dhibeewwan biroo dabalataa qaban, hojjettoonni mootummaa magaaladhaan ala baadiyyaadhaa deddeebihanii hojjetan, eeyyamaan mana mana isaanii akka turan murteessera.
 
Walgahiiwwan kamuu dhoorkamuu beeksisee, dirqama yoo tahe namoota 15 kan hin caallen walirraa fageenya meetira 1n gaggeeffamuu mala jedhan.
 
Manneen dhugaatii namoonni itti heddummaatan, manneen dhiichisa halkanii fi dhaabbilee walfakkaatoo biroo banuun tajaajila laachun dhoorkadha.
 
Dhaabbileen fayyaa kamuu namoota ciisanii yaalamaniif wallaanaa tokkoo ol eeyyamuu hin dandahu.
 
Iddoowwan ispoortii, sochii qaamaa, iddoowwan daakkii bishaanii, bakkeewwan taphootaa fi bashannanaa biroo bananii tajajaila laachuunis tahe tajajailamuun hin dandahamu.
 
Manneen amantaas tamsahina vaayrasicha ittisuuf qajeeltoowwan dhaabbileen amantaa kaahan akka hordofan kallattiin kaahameera.
 
Dhaabbilee oomishaalee addaddaa dhoksanii fi gatii dabaluun gurguruuf yaalanirratti tarkaanfiin ni fudhamatas jedheera manni marichaa.
 
Lammiilee biyyoota alaa daawwii fi dhimmoota addaddaatif gara biyyaa dhufan burjaajjessuu, miidhuuf yaaluun, dhiibbaa xinsammuu irraan gahuun gochaa yakkaa waan taheef akka irraa qusatamu dhaamera.
 
Vayrasicha ittisuu fi lubbuu baraaruuf tumsa maallaqaa taasisuun murteessaa tahuus ibseera.
",health
614,"amsahina vaayrasii koroonaa ittisuuf hoggansa damee geejibaa waliin marihatame.

Ministirri Ministeera Geejibaa aadde Daagmaawiit Moogas tamsahina vaayrasii koroonaa ittisuurratti hoggansa damee geejibaa naannolee waliin viidiyoo koonfaransiidhan marihataniiru.

Vaayrasicha ittisuuf jalqabbiin nananoleen damee geejibaarratti hojjechaa jiran jajjabeessaa tahuun ibsameera.

Marichaan hojiin jalqabame cimee akka itti fufu kallattiin kaahameera.
",health
615,"Manni Maree Bulchiinsa Mootummaa Naannoo Tigraay weerara vaayrasii koroonaa ittisuuf murteewwan dabarse.

Murteen darbe weerarri vaayrasii koroonaa miidhaa osoo hin qaqqabsiisin ittisuu kan dandeessisu jedhameera.

Kaabineen naannichaa dhimmoota jajjaboo irratti marihachuun murteewwan dabarseera.

Murtee darberratti itti aanaan preezdaantii mootummaa naannoo Tigraay Dooktar Dabratsiyoon G/Mikaaheel ibsa laataniiru.

Haaluma kanaan imalli magaalaadhaa gara magaalaa, baadiyyaadhaa gara baadiyyaa, baadiyyaadhaa gara magaalaa, magaaladhaa gara baadiyyaa ittifameera jedhan.

Bakkeewwan ummanni heddumminaan itti walitti qabamu, bakkeewwan gabaa, cidhi, tazkaaraa fi kanneen kanneenin walfakkaatan, wiirtuuwwan gabaa, dhaabbileen daldalaa, iddoowwan bashannanaa, manneen jimaa, manneen dhiichisa halkanii, taphoonni kubbaa miillaa fi kanneen biroon guutummaan ittifamaniiru.

Hojjettoonni ulfii fi haawwan hoosisan, hojjettoonni sooroma bahuu gahan, dhibeewwan biroo kan qaban mana taahanii akka hojjetan kallattiin kaahameera jedhan.

Walgahiiwwan naannichaa kamuu ittifamaniiru.

Dhaabbileen tajaajila mootummaa laatan qajeelfama baafataniin hojiirra kan oolchan taha.

Sakreetaariyaatiin naannicha guutummaan tohatus hundaahuu beeksisaniiru.

Murtichi harhaa jalqabee guyyootii 15f hojiirra kan oolu taha.
",health
616,"Vaayrasii koroonaa ittisuuf duursinee qophaahuu fi qajeelfamoota mamii malee hojiirra oolchuu qabna jedhan muummee ministiraa Dooktar Abiy Ahimad.
 
Dooktar Abiy ergaa isaanitiin hawaasni idil addunyaa kooviid 19 maal geessisuu akka dandahu, mirkanaan dubbachuu hin dandeenye jedhaniiru.
 
Kanaaf haalicha dandamannee rakkinicha injifannoodhan keessa darbuuf duursanii qophaahuu fi qajeelfamoota mamii malee raawwachuun barbaachisaadha jedhan.
 
Haalli hamaa inni dhumaa yoo gahellee qophoofnee turuun keenya gaagahamasaa ni hirhisaan dhaaman.
 
Kanaafis kaleessa Koreen Deeggarsa Walittiqabduu Biyyoolessaa adeemsa walitti qabuu maallaqaa fi dhiheessiiwwan kan biroo barbaachisan qindeessu hundaahuu ibsan.
 
Sadarkaa federaalaatti giddugaloonni itti adda baasanii hordofan, adda baasanii tursanii fi walhaanan qophaahaniiru.
 
Kan itti aanu galteewwan isaan barbaachisan akka guutamaniif gochuudha jedhan muummee ministiraa karaa fuula Feesbuukii isaanitiin.
 
Mootummoonni naannolees qophii walfakkaatu gochuu itti fufu; yeroo kanatti naasuu, sodaa fi dhiphachuu keessaa baanee galteewwan qabnu hunda walitti qabuudhan gara Koree Deggarsa Biyyoolessaatti fiduudhan gumaacha haa goonun waamicha dhiyeessaniiru.
 
Maallaqa buusuuf akka dandeenyuf lakkoofsonni herreegaa baankii fi sirni ergaa gabaabaa qophaahaniiru.
 
Qonnaan bultoonni ciccimoonii fi oomishtoonni nyaataas dhiheessii nyaataa arjoomuu akka dandahan baankiin nyaataas qophaahaa jira.
 
Hojiin shaqaxoota barbaachisan lammiilee keenya caalaatti saaxilamaniif qopheessuu akkuma jirutti tahee, giddugaleeyyiin itti adda baasanii hordofan, adda baasanii tursanii fi walhaananiif meeshaalee barbaachisan guutuunis nurraa eegama jedhan.
 
Yeroo gidiraan numuudatu waloodhan akka itti duullu hojiidhan haa agarsiifnun waamicha dhiyeessaniiru.
 
Mana keenya waloo Itoophiyaa jennee waamnuf tokkoon tokkoon keenya gumaachuuf itti gaafatamummaa qabnas jedhaniiru muummee ministiraa.
",health
617,"Biyyoonni Miseensa Mootummoota Misoomaa Baha Afrikaa tatamsahina vaayrasii koroonaa ittisuuf waliigaluu Muummeen Ministiraa FDRI Abiy Ahimad beeksisan.
 
Muummeen Ministiraa FDRI Abiy Ahimad Biyyoonni Miseensa Mootummoota Misoomaa Baha Afrikaa akka murna tokkootti tatamsahina #COVID-19 ittisuu fi gaagahama Vaayrasichi diinagdeerraan gahuu dandahu dandamachuuf shoora hogganummaa ijoo tahe taphachuu akka dandahan ibsaniiru.
 
Muummeen Ministiraa FDRI Abiy Ahimad hoggantoota naannichaa waliin haala tatamsahina vaayrasichaa ittisuun dandahamurratti bilbilaan marii taasisaniiru.
 
Hoggantoonni kunneen qormaata qunnamuuf deebii barbaachisu laachuuf qindoominaa fi walitti dhiyeenyaan hojjechuuf waliigaluu isaanii Muummeen Ministiraa FDRI Abiy Ahimad fuula feesbuukii isaaniin ibsaniiru.
 
Waliigatee fi irree tokkoon fedhii naannichaa eegsisuuf hoggantoonni qindoominaan hojjennaan galma gahuun ni dandahama jedhan.
",health
618,"Vaayrasii koroonaa ittisuuf Waldaan Akkasiyoonii Baankii Hibratii fi Inshuraansiin Hibrat deegarsa maallaqaa taasisan.

Vaayrasii koroonaa ittisuu fi hubannoo uumuuf kan oolu Waldaan Akkasiyoonii Baankii Hibrat Birrii miiloyoona 5 fi Inshuraansiin Hibrat ammoo Birrii miiliyoona 3 deegarsa taasisaniiru.

Deegarsa kana Ministir deettaan Ministeera Fayyaa Dooktar Darajjee Dhugumaan ministeericha bakka buhuun fudhachuu isaanii ibsameera.",health
619,"Abbaan Alangee Waliigalaa Federaalaa himanni namoota 39 akka adda citu murteesse.
 
Weerara vaayrasii koroonaa ittisuuf kaleessa Bitootessa 16,2012 himanni isaanii kan adda citeefin dabalata, yakkoota addaddaatin himannaan irratti banamee dhimmi isaanii mana murtiitin ilaallamaa kan ture namoota 39f himanni isaanii akka adda cituuf murtaahera.
 
Waliigalaan namoonni 4084 dhiifamaan akka bahanii fi himanni isaanii akka adda cituuf taasifamuu abbaan alangichaa beeksiseera.
",health
620,"Vaayrasii koroonaa ittisuuf qajeelfamoota hojiirra oolchuurratti baayhetu nu hafa jedhan preezdaantiin FDRI Saahilawarq Zawdeen.

Preezdaant Saahilawarq vaayrasicha ittisuurratti hawaasa magaalaa Finfinneerratti waan taajjaban karaa fuula Twiitara isaanitiin ifoomsaniiru.

Preezdaant Saahilawarq magaalaa Finfinnee keessa deddeemanii ilaaluu isaanii fi qajeelfamoota ittisaa kaahaman hojiirra oolchuurratti hojii balhaan akka hafu ibsaniiru.

Vaayrasiin nutti siqu hin jiru osoo jedhanuu waan tahan argaa jirra. Kanaaf of dagachuun barbaachisaa miti jedhan.

Qorannoon balhinaan waan hin taasifamneef odeeffannoo qabatamaa waan hundarratti hin qabnu; ittisaaf qindoomnee qophaahuu fi hojjechuu qabna jedhaniiru.
",health
621,"Manni Amantaa Ortodoksii Ityoophiyaa dhaabbiileen mana amantichaa yeroof tajaajila akka dhaabaan murteessuu beeksise.
 
Qulqulluun Siinoodoos walgahii harha gaggeesseen tattaaffii tatamsahina vaayrasii koroonaa ittisuuf godhamu deeggaruuf jecha dhaabbileen mana amantichaa yeroof tajaajila akka dhaabaan murteessera.
 
Haaluma kanaan mana lubummaa walii gala eegalee manneen godaambaa hundi akka cufaman murtaahera.
 
Akkasumas koolleejjoonni Afuuraa, oolmaan daahimmanii, manneen barumsaa olaanoon, wiirtuuwwan leenjii lubootaa fi Yuunvarsiitiwwan afuuraa akka cufaman murtaahuu isaa ibsameera.
 
Dabalataan waajjira waliigalaa Paatrayaarikii eegalee hanga waajjiraalee lallabaa gadiitti hojjettoota murteessoo tahanii ala kannee biroo hundi mana taahanii hojii akka raawwatan murtaahera.",health
622,"Vaayrasiin noovil koornoo Ityoophiyaatti miidhaa akka hin qaqqabbsiisne hojiin ittisaa fi tohannoo hojjetamaa jiraachuu Inistiitiyuutiin Fayyaa Hawaasaa Ityoophiyaa beeksise.

Hojiin hohina qaamaa imaltootaa Buufata Xiyyaaraa Idil Addunyaa Booleetti adda baasuu eegalamuu Inistiitiyuutiin Fayyaa Hawaasaa Ityoophiyaa beeksise.

Imaltoota gara Ityoophiyaa seenaniif tajaajilli hohina qaamaa adda baasuu laatamuu eegaluu inistiitiyuutichatti ibsa harha laaten beeksiseera.

Dhaabbanni Fayyaa Addunyaa vaayrasiin noovil koornoo Muddee 21,2012 eegalee Chaayinaa naannoo Wuhaanitti mudachuusaa ifoomsera.

Sanaan boodas dhaabbatichi of eeggannaan akka taasifamu dhaamera.

Inistiitiyuutichi naannolee fi dhaabbileen qooda fudhattootaa ittisaa fi tohannichaaf qophii akka taasisan hojjechaan jira jedhameera.

Amma harha Amajjii 15,2012tti waliigalaan namoonni 581 vaayrasichaan qabamuun gabaafameera.

Namoonni 571 Chaayinaa qofarraa kan gabaafaman yoo tahu, kanneen keessaa 26 lubbuun isaanii darbeera.
",health
623,"Akka ibsa Dhaabbata Faayyaa Addunyaatti vaayrasiin koroonaa vaayirasii bifa utaalloo yoo tahu, utaalloo sadarkaa xiqqaarraa hanga miidhaa cimaa qaqqabsiisuu malutti vaayreesii babalhachuu dandahudha.

Vaayirasiin kun namaa fi bineeldota gidduutti kan daddarbudha. Fakkeenyaaf vaayrasiin SARS adurreerraa gara namaatti darba jedhameet amanama. Vaayrasiin MERS ammoo gaalarraa gara namaatti kan darbudha.

Koroonaa vaayiras jechi jedhu jecha Laatiinii ""Koroonaa"" jedhurra kan dhufedha.",health
624," Chaayinaan bulchiinsa Wiihaanitti guyyoota 6 keessaatti Hospitaala sadarkaa eeggate ijaartee xumuruuf akka tahe beeksiifte.
 
Hospitaalli kun dhibee Vaayirasii koronaa yaaluuf kan tajaajilu jedhameera.
 
Hospitaalli guyyoota 6 keessatti ijaarramuuf jedhu kun siree ciisichaa kuma 1 ol ofkeessaa qaba.
 
Hospitaalichi lafa hektaara kuma 25 irratti kan ijaarramu yoo tahu hojiin buhura baasuu eegalameera.
 
Hospitaalli 2ffaan walakkaa baatii keessatti ijaarramee xumuramu kan biroos magaalicha keessatti eegalamuuf qophii irra kan jiru yoo tahu, dhukkubsatoota kuma 1 fi 300 ol yeroo tokkotti keessummeessuu dandaha jedhameera.
 
Akka ragaan Komishinii Fayyaa Biyyaaleessa Chaayinaa mulhisutti Vaayirasiin Koroonaa bulchiinsa Wiihaan keessatti erga muulhatee namoota kuma 2 dhibichaan qabaman keessaa namoonni 56 duhaniiru
.
Chaayinaatti sababa dhibee kanaan Hoteeloonni idila addunyaa 443 tajaajial dhaabaniiru.
 
Turistoonni miiliyoonaan lakkawwaman imala gara Chaayinaatti taasisan haqaniiru.
 
Guddina Diinagdee Chaayinaa keessaa hawwanni Turizimii % 11 qooda qaba.
 
Bara Faranjootaa 2018 keessa qofa Turistoonni miiliyoonni 62.9 Chaayinaa daawwataniiru.
 
Chaayinaatti hawwanni turizimii namoota miiliyoona 29 oliif carraa hojii uumee jira.
",health
625," Chaayinaatti koronaavaayirasiin hanga ammaatti lubbuu namootaa 41 darbe.
 
Addunyaan waahee vaayirasii kanaa yaaddoo keessa seenuun, biyyoonni garagaraa ofeeggannoo taasisaa jiru.
 
Ityoophiyaattis imaltoota biyya Chaayinaarraa dhufan irratti Buufata Xiyyaaraa idil addunyaa Booletti qorannoon taasifamu guyyootaan dura – Amajjii 13 bara 2012 eegalameera.
 
 
Institiyuutin Fayyaa Hawaasaa Itoophiyaa dhimma vaayirasichaarratti ibsa Jimaata kenneen, ""Dhimmicha of eeggannoon hordofaa turuu ibse. ‘Biyya keenyaaf haalli sodaachisaan tahe hin jiru,"" jedheera.
 
Daayrektarri olaanaa Institiyuutichaa Dooktar Eebbaa Abaata, ""Namootni dhimmicharratti odeeffannoo barbaadan sarara bilbilaa 8335 irratti bilbiluun odeeffannoo argachuu dandahu,"" jedhaniiru.
 
Vaayrasichi yeroo ammaa kana biyyoota 10 keessatti kan uumame yootahu, kanneen keessaa baayyinaan biyyoota Eshiyaadha.
 
Buhuuruma kanaan Ameerikaa, Faransaay, Jaappaan, Taaylaand, Kooriyaa Kibbaa, Awustaaliyaa, Maalezhiyaa fi biyyoota biroo keessatti uumamu himameera.
 
Chayinaatti hanga ammaatti vaayirasichaan lubbuun namoota 41 yoo darbu, namoonni kuma 1fi 300 tahan ammoo vaayirasichaan qabamaniiru.
",health
626," Iraan namicha seeraan ala baala sammuu namaa adoochu seeraan daddabarsu fannifamee akka duhu itti murteessun ishee dhagahame.

Naachichi kun galaana idila addunyaa irraan qoricha sammuu namaa adoochan toonii 100 dabarsaa osoo jiru toohatame.

Namtichi Naacha galoo gaalaanaa jedhamuun beekkamu umuri isaa waggaa 36tti adabbiin akka duhu itti murtaahee jira.

Sadarkaa idila addunyaattis qoricha sammuu namaa adoochaan daddabarsuun duhaan ni adabsiisa.

Namichi kun qoricha sammuu adoochaan hammaan guddaa fi neet woorkii baayyhee hamaa taheen Iraanii fi naannicha keessa daddabarsaa turuu isaa abbaan alangaa biyyattii Koonyaa Hormoozgan Alii Saalehiin himaniiru.

Miseensonni garee hojii seeraan alaa irratti bobbahanii aragaman biroos hidhaa cimaa waggaa shanii fi adabbii cimaa biroon adabamaniiru.

Gareen yakkamtootaa qoricha sammuu namaa adoochaan sochoosan kunneen maallaqa seeraan alaa daddabarsuu keessattis kan hirmaataan tahuu ibsameera.

Iraan waggaa waggaan hidhamtoota hedduu ajjeechaan adabdi.

Akka ragaan Amiinist Internaashinaalii argame agarsiisuutti biyyattiin bara Faranjootaa 2018 keessa qofa namoota 253 duhaan adabdee jirti.",health
627," Daayreektarri olaanaan Dhaabbata Fayyaa Idil Addunyaa Dooktar Teediroos Adihaanoom Beejiing imalufi.

Dooktar Teediroos Adihaanoom dhimma weerara vaayrasii haaraa Koroonaa vaayras Chaayinatti uumameerratti marihachuuf Beejiing akka imalan ibsaniiru.

Dooktar Teediroos vaayraasicha ittisuuf hoggantoota hojii mootummaa Chaayinaa fi ogeessota fayyaa waliin ni marihatu.

Daayreektarichi biyyattin carraaqqi vaayrasicha ittisuu taasifte gargaaruu fi dhimmoota waqtawaarratti ni marihatu.

Weerara Koroonaa Vaayrasichaan hanga ammatti lubbuu namoota 80 yoo darbu, Chaayinaan alatti biyyoota 12 keessatti vaayrasichi muldhateera.",health
628,"Lammiilee Ityoophiyaa Chaayinaatti argamaniif vaayrasii kooroonan akka hin saaxilamneef hordooffin taasifamaafi jiraachuu ibsame.

Lammiilee Ityoophiyaa Yuunivarsitii Chaayinaatti barataan vaayraasii kooronaaf akka hin saaxilamneef imbaasiin FDRI Chaayinaatti argamuu qama ilaallatuu waliin hojjeechaa jiraachuu beeksiseera.

Gabaasa hanga guyyaa harhatti jiruun lammiileen Ityoophiyaa Yuunivarsitii Chaayinaatti baratan vaayrasichaan walqabate rakkoon tokkoollee akka isaan hin mudanne waajjirri dubbi himaan ministeera dhimma ala imbaasicha wabeeffachuun beeksiseera.

Keessumayyuu bakka kooroonaa vaayraasiin itti argame bulchinsaa Hubeey magaalaa Wuuhaanitti lammiileen Ityoophiyaa 300 barumsaa hordoofaa jiraatanis, rakkoon tokkollee akka isaan hin mudanne imbaasichii hojjeecha jiraachuu beeksiseera.

Tatamsahinnii vaayraasichaa Chaayinaan alattii biyyootaa garagaaraa keessaatti akka muldhacha jiraachuu ragaan waajjiricharra argame ni muldhisa.
",health
629,"Guyyaan dhibee Qurcii addunyaa 21ffaan harha kabajameera.

Guyyaan dhibee Qurcii addunyaa 21ffaan kun mata duree ‘tajaajila jaalalaa fi dhugaa hunda galeessa tahe laachuun hawaasa dhibee Qurcii irraa bilisa tahe yaa uumnuh jedhuun kabajameera.

Ayyaanicha irratti ministir deettaan Ministeera Fayyaa Dooktar Liyaa Taaddasaa dabalatee, bakka buutoonni waajjira muummee ministiraa, dhaabbileen waammamoo fi itti gaafatamtoonnii dhimma hawaasummaa fi hojjetaa argamaniiru.

Qophicha irratti barreeffamni qorannoo dhiyaachuun mariin paanaalii gaggeeffamuu isaa ragaan Ministeera Fayyaa argame ni mulhisa.",health
630,"Ityoophiyaatti namoonni vaayrasii koronaan shakkaman qorannoo biyyaa keessan bilisa tahuun isaanii ibsameera.

Ityoophiyaatti namoonni vaayrasii koronaan shakkaman qorannoo biyyaa keessan bilisa tahuun isaanii kan ibsame yoo tahu, qorannoo dabalataaf saamudni shakkamtoota Afrikaa Kibbatti ergameera.

Ityoophiyaatti namoota vaayrasii Chaayinaatti muulhate; koroonaan shakkaman 4f hordoffiin fayyaa taasifamaa jira jedhameera.

Inistiitiyuutiin Fayyaa Hawaasaa Ityoophiyaa fi Ministeerri Fayyaa FDRI ibsa waloo laataniin namoota vaayrasichaan shakkaman 4f hordoffiin taasifamaaf jira.

Samuudaan shakkamtootaa Afrikaa Kibbaatti qorannoof ergameera.

Shakkamtoonni hordoffiif kwaaraantiinii Bulee Xaafaa galfamaniiru.

Shakkamtoonni kanneen yuunvarsiitii Chaayinaa Wuhaan jiru keessatti kan baratan yoo tahan, tokkoon isaaniirratti mallattoon qufaa fakkaatu waan muulhateef, sadan isa waliin jiraniifis hordoffiin kwaaraantiinii taasifamaa jira.

Shakkamuun ala hundi isaanitii nagaa tahuun ibsichaan eerameera.

Samuudaan isaanii biyya keessatti ilaallamee fayyaa tahuun isaanii kan mirkanaahe yammuu tahu, qorannoo dabalataatif gara Afrikaa Kibbaa ergameera.

Gareen ittisaa fi tohannoo weerara vaayrasii koroonaa Ministeera Fayyaa FDRItin duurfamu hundaahee hojjechaa jira.

Garichaanis Bulchiinsi Magaalaa Finfinnee, Daandiin Qilleensaa Ityoophiyaa, Ministeerri Dhimma Alaa FDRI, Poolisiin Federaalaa, Fannoo Diimaa, Ministeerri Aadaa fi Tuuriizimii, Immiigreeshinii fi qooda fudhattoonni biroon hammatamaniiru.
",health
631," Daayreektar janaraalli Dhaabbata Fayyaa Addunyaa Dooktar Teediroos Adihaanoom preezdaantii Chaayinaa Zhii Jiin Piing waliin marihatan.

Dabalataan Dooktar Teediroos ministira Dhimma Alaa Chaayinaa fi gorsaa biyyattii Waang Yii waliin marihataniiru.

Dooktar Teediroos wayita Chaayinaa daawwachaa jiranitti preezdaantii Chaayinaa Zhii Jiin Piingii fi ministira Dhimma Alaa Chaayinaa fi gorsaa biyyattii Waang Yii waliin Beejiingitti kan marihatan.

Dooktar Teediroos Chaayinaan weerara dhibee ittisuu fi tohachuu keessatti dandeettii olaanaa akka qabdu ibsaniiru.

Chaayinaan muuxannoo kanaan dura dhibee ittisuu fi tohachuurratti qabduun, vaayrasii nooval koroonaarrattis irra deebiin ni agarsiisti jedhan.

Mootummaan Chaayinaa ittisaa fi tohannaa vaayrasichaarratti hojiin hojjechaa jiru jajjabeessaa tahuu kan ibsan Dooktar Teediroos, dhaabbanni isaanii fi hawaasni addunyaa tumsuuf qophii tahuu ifoomsaniiru.

Ministirichi gama isaanitiin mootummaan isaanii weerara vaayrasichaa ittisuu fi tohachuuf dandeettii fi gahumsa amansiisaa akka qabu ibsaniiru.
",health
632,"Chaayinaan talaallii vaayrasi koroonaa ittisu ariitiin qopheessufi.

Projaktiin talaallii mRNA vaayrasi koronaarratti xiyyeefate ariitiin xumuramuu hospitaalli Yuunvarsiiti Toongiji beeksise.

Talaallichi tumsa dhaabbata Sterminaa Teerapiyutiksii fi hospitaalichan qophaahe jedhame.

Hoji gaggeessaa olaanaan Dhaabbata Sterminaa Teerapiyutiksii Li Hangiweey akka ibsanitti teeknooloojiin haaraan mRNA fi adeemsa jalqabaa buhuura godhachuun saamuda talaallichaa oomishuuf guyya 40 fudhate jedhan.

Saamudni yaaliif erga ergamee boodde hanga dandahametti ariitidhaan buufatalee fayyaa ni dhaqaba jedhameera.",health
633,"Ruwaandaan iddoolee bookeen busaa itti wal horan irratti xiyyaara nama maleessan keemikaala farra busaa biifuu eegalte.

Xiyyaaronni nama maleessi/dirooniiwwan/ kunneen keemikaala farra ilbiisotaa liitira 10 qabachuu akka dandahan itti gaafatamaan Giddugala Baayoomeedikaalii Ruwaandaa ibsaniiru.

Hojiilee ittisa dhibee busaa hojjetamaa jiru xiyyaaronni kunneen caalmaatti milkeessuuf shoora olaanaa qabaachuu ibsaniiru.

Hojiin keemikaala biifuu amma gaggeeffamaa jiru kun bookeewwan busaa madda isaanii irraa gogsuuf akka tahe itti gaafatamichi dubbataniiru.

Akka ragaan giddugala baayoomeedikaalii Ruwaandaa ibsutti bara Faranjootaa 2018 fi 2019 keessa qofa lammiileen Ruwaandaa miiliyoonni 2.9 dhibee busaatin qabamaniiru.",health
634,"Chaayinaatti ijaarsi Hospitaala Ispeeshaalaayizdii Vaayirasii Koroonaa namoota kuma 1 ol keessummeessuu dandahu guyyoota muraasa keessatti xumura irra gaheera.

Hospitaallii kun guyyoota muraasa keessatti meeshaalee barbaachisaan hunda guuttachuun tajaajilaaf qophaahuun isaa raajii uumee jira.

Ijaarsa Hospitaalichaa guyyaa 6 keessatti xumuruuf karoorfamus hirmaannaa mootummaa fi tola ooltootaan guyyaa jedhame dursee tajaajilaaf qophaahuu isaa ibsameera.

Hospitaalli kun lafa iskuweer meetira kuma 25 irra kan qubate yoo tahu, siree ciisichaa 700-1000 qaba jedhameera.

Dilbata dhufu hojii ni eegala jedhamee eeggama.

Weerara Vaayirasii kanaan hanga ammaatti namoonni kumni 6 ol yoo qabaman namoonni 132 duhaniiru.
Dhibeen kun Chaayinaan ala biyyoota garagaraatti namoota 49 irratti mulhateera.",health
635,"Holqi dheeraan baala sammuu adoochu daddabarsuuf tajaajilaa ture daangaa Ameerikaa fi Meeksikoo irratti argamu ibsame.

Daangaa Ameerikaa fi Meeksikoo irratti Holqi baala sammuu adoochu daddabarsuuf tajaajilaa ture Meetira kuma 1 fi 313 dheeratu argamuu isaa  aangahoonni Ameerikaa ifoomsan.

Holqi kun holqa hanga ammaatti mulhatee hin beekne isa dheeraa, daandii baaburaa, boohii balfa dhabamsiisuu, meeshaa hoohina tohatu fi sarara ibsaa kan qabu tahuu ibsameera.

Holqich magaalaa Meeksikoo Tiijuunaa fi Kaaliifoorniiyaa naannoo Saandiiyaagoo walqunnamsiisa jedhameera.

Holqa kana keessaa hanga ammaatti baalli sammuu adoochuu fi namni argame hin jiru jedhame.

Aangoonni Ameerikaa garuu gareen dhaabbata daddabarsa baala sammuu adoochaa Meeksikoo Siinaaloowaa toora sanatti sochohaa turuu isaanii dubbataniiru.

Qorattoonni Amerikaa haala waliigalaa fi qabiyyee holqichaa guyyaa kaleessaa ifoomsaniiru.

Holqichi meetira 21 gadi fageenya kan qabu yoo tahu seentii meetira 61 balhina qaba jedhame.

Dhuma holqichaa gahuuf yeroo hagamii akka fudhatu hanga ammaatti hin beekkamne jedhameera.",health
636,"Magaalaa Aarbaa Mincitti baalli sammuu namaa hadoochu kuntaalli 35 ol tohatamuu poolisiin beeksise.

Baalli sammuu namaa hadoochu kun konkolaataan daddarbaa otuu jiruu tohatamuu ajajaan poolisii magaalaa Aarbaa Miinci Koomaandar Daaniheel Araggaan himaniiru.

Baalli sammuu namaa hadoochu tohatame kun qaama dhimmisaa ilaallatuun guyyaa harhaa akka gubate ragaan Waajjira Dhimmoota Koominikeeshinii Magaalaa Aarbaa Mincirra argame ni muldhisa.

Baalichi miidhaan dargaggootaa fi hawaasarraan gahu olaanaa tahuun lammiin hunduu gocha akka kanaa ittisuuf gaheesaa bahachuu akka qabu waamichi dhiyaatera.
",health
637," Dhaabbileen hedduun sababii vaayrasii koroonaatin waajjirasaanii Chaayinaa yeroof cufaa jiru.

Dhaabbanni teeknooloojii Googl sababa vaayrasii koronaan waajjirasaa Chaayinaatti argamu yeroof cufuu beeksise.

Googliin ala dhaabbileen akka Amaazoonii fi Maaykiroosooft nageenya hojjetoota isaaniif jecha yeroof hojii akka dhaabanis ibsameera.

Hojjettoonni dhaabbata Googl imala gara Chaayinaarraa akka of qusatanii fi kanneen Chaayinaa keessa jiran ariitiin akka bahan dhaamera.

Torbee dabarsine dhaabbanni Feesbuukii hojjettoonni isaa gara Chaayinaa akka hin imalle akeekkachiisera.

Dabalataanis dhaabbanni Toyoottaa Jaappaan hanga baatii Faranjootaa Gurraandhala 9tti Chaayinaatti tajaajila kennuu dhaabuusaa beeksiseera.

Dhaabbanni Faransaay PSA akkasumas dhaabbanni Hoondaa fi Niisaan hojjettoota isaanii Chaayinaa keessaa baasuuf karoora qabaachuun himameera.",health
638," Ityoophiyaanonni arfan vaayrasii noovil koroonaan shakkamanii hordoffiin taasifamaafii ture bilisa tahuun mirkanaahe.
 
Ministeerri Fayyaa FDRI akka beeksisetti qorannaan samuudaa isaanii Afrikaa Kibbaatti ergamee ture qaqqabeera.
 
Samuudaan isaaniis vaayrasicharraa bilisa tahuu isaanii mirkaneessera.
 
Qorannaan biyya keessatti taasifameefis bilisa tahuu isaanii mirkaneessuu ministeerichi kanaan dura ifoomsera.
",health
639,"Koroonaa vaayrasii ittisuuf imaltoota gara Ityoophiyaa seenaniif hojiin hohina qaamaa adda baasuu itti fufiinsan hojjetamaa jira jedhan ministir deettaan Ministeera Fayyaa Dooktar Liyaa Taaddasaan.
 
Dooktar Liyaan Faanaa Broodkaastiing Koorporeet waliin turtii taasisaniin akka beeksisanitti, koroonaa vaayrasiin biyyoota addunyaa 10tti muulhateera.
 
Vaayrasichi gara Ityoophiyaa akka hin seenne hojiin ittisaa fi tohannoo hojjetamaa jiraachuus ibsaniiru.
 
Kanaanis hojiin hohina qaama imaltoota Ityoophiyaa seenanii adda baasuu hojjetama ajira.
 
Imaltoonni biyyootii vaayrasichi itti muulhatee gara Ityoophiyaa dhufan hohina qaama isaanii akka ilaalchisan, odeeffannoo dhuunfaa fi miira itti dhagahamurratti guca akka guutan taasifamaa jira jedhan Dooktar Liyaan.
 
Namoonni guca guutan mallattoon vaayrasichaa irratti muulhachuu baatus, bakka jiran deemamuun hordoffiin fayyaa taasifamaafii jira.
 
Imaltoota karaa Buufata Xiyyaaraa Idil Addunyaa Booletiin galan maraaf hojiin hohina qaamaa adda baasuu hojjetamaa jira.
 
Hohinni qaamaa addaa kan irratti muulhateef iddoon tursaa/kwaaraantiiniin Boolee Caffaa namoota 30 qabatu qophaahuu fi bakka biraattis iddoon dabalataa qophaahaa jiraachuu ibsaniiru.
 
Ityoophiyaanonni vaayrasichaan shakkaman 4 bilisa tahan kophaatti adda baafamanii hordoffiin taasifamaafii jira.
 
Kanneen keessaa qufaa fi hohinni qaamaa kan irratti muulhate namoota lama. Lamaan waliin waan dhufaniif qofa waliin adda baafamaniiru. Ityoophiyaanonni mallattoon irratti muulahchuun shakkaman amma guutumaa guututti fayyaa tahuus ibsaniiru.
 
Samuudaan isaanii qorannoo dabalataatif Afrikaa Kibbaatti ergamuu ibsanii, buhaan qorannoo isaaniis guyyootii lama keessatti kan qaqqabu tahuu Dooktar Liyaa Taaddasaan himaniiru.
 
Qorannicha torbeewwan itti aanan keessa biyyyatti eegaluuf qophiin taasifamaa jiraachuus eeraniiru.
 
Ittisaa fi tohannoo, wallaansa isaarratti ogeeyyidhaaf leenjiin hubannaa uumuu kennamaa jira.
 
Dhaabbanni Fayyaa Addunyaa vaayrasiin noovil koroonaa Muddee 21,2012 eegalee Chaayinaa, bulchiinsa Wuhaanitti muulhachuu beeksiseera.
 
Vaayrasichi jalqaba Chaayinaatti argamuun gabaafamus, Taaylaand, Jaappaan, Ameerikaa, Awustiraaliyaa, Taaywaan, Siingaapoor, Maaleezhiyaa, Kooriyaa Kibbaa, Faransaay, Veetinaam, Neeppaal, Kaanaadaa, Kaamboodiyaa, Siriilaankaa fi Jarmanitti muulhateera.
 
Chaayinaa qofatti namoonni 170 sababii vaayrasichaatin lubbuu isaanii dhabaniiru.
 
Namoonni vaayrasichaan qabamanis 7,711 qaqqabuun ibsameera.
",health
640," Ministir deettaan Ministeera Faayyaa FDRI Dooktar Liyaa Taaddasaa, bakka buhoota dhaabbata fayyaa addunyaa fi bakka buhoota CDC waliin hojii qophii duraa giddugala yaala fi dursanii ittisuu Vaayirasii Nooveelii Koroonaa daawwataniiru.

Dhibeen vaayirasii koroonaa gara Ityoophiyaa akka hin galleef dursanii ittisuu fi of eeggannoo godhamu, akkasumas hojiileen deebii balaa tasaa hojjetamaa jira.

Buufata Xiyyaaraa Boolee Idila Addunyaatti  hojiin qophii duraa hoohina ilaaluu fi kutaan  hordoffii yeroo daawwatameera.

Jilli kun qophii hojii giddugala of eeggannoo duraa fi  yaala dursanii ittisuu walii galaa erga daawwatee booda yaada gorsaa laateera.

Hojiin qophii duraa giddugala yaalaa kun haalaan qophaahaa jiraachuu Dooktar Liyaan dubbachuu isaanii ragaan Ministeera Fayyaa irraa argame ni mulhisa.",health
641,"Weerara dhibee Gifiraa godinaalee Oromiyaa 11fi bulchiinsoota magalotaatti baatii 6 darban keessaa mudateen lubbuu namoota 31 darbe.

Weerarichi yeroo amma kana godina wallagaa bahaa aana Nuunnu Qumbaatti bifa weeraraan baatii Fulbaanaa irraa eegalee hanga ammaatti gandoota 14 keessatti kan mudhaateera.

Sababa dhibee kanaan lubbuun namaa darbuu Itti Aanaan Itti Gaafatamaa Waajjira Eegumsa Fayyaa aannaa Nuunnuu Qumbaa obbo Makonnin Addunyaa Faanaa Broodkaasting Koorporeetitti himaniiru.

Akka aanichatti hanga yoonaatii namootni 593 dhibee kanaan kan qabaman yoo tahu,  weererri dhibee kanaa garaa gandoota birootti akka hin dabarreef qaamolee garagaraa waliin qindoominaan hojjetamaa jiraachuu himaniiru.

Itti gaafatamaan waajjira eegumsa fayyaa godina Wallaggaa Bahaa obbo Soonaan Dassaleeny gama isaanitiin,weerarrii dhibee gifiraa kanaan dura aanaa Jimmaa Arjoo fi kiramuu keessatti mudhaaltee ture yeroo tohachuun kan dandahamee tahuu himanii, dhibee kana tohachuuf akka godinichaatti dhaabbilee deeggersa garaa garaa waliin hojjetamaa jira jedhuniiru.

Biiroo Eegumsa Fayyaa Oromiyaatti qindeessaan garee qorannoo fi qohannoo fayyaa hawaasaa obboo Birhaanuu Qanaatee weerarri dhibee gifiraa godinalee 11 fi bulchiinsotaa magaalaa keessatti mudhaltee yeroo tahuu dhibee kanaannis hanga yoonatti namoonni kuma 5 ol irratti akka mulhate ibsaniiru.

Weeraraa dhukkubichaa ittisuu fi toohachuuf duulaan talaallirratti hojjataa jirra jedhaniiru.

Maangashaa Daargee fi Kennasaa Amanteetu gabaase.",health
642,"Vaayrasiin koronaa ‘sodaa fayyaa idil addunyaah jedhamee labsame.

Daayreektarri olaanaa Dhabbata Fayya Addunyaa Dooktar Teediroos Adihaanoom ibsa kaleessa laataniin vaayrasichi idil addunyaatti sadarkaa sodaachiisaan kan labsame Chaayinaa qofatti otuu hin taane biyyoota birootti ariitiin baballachaa waan jiruufi jedhaniiru.

Dooktar Teediroos Adihaanoom Chaayinaan vaayrasicha tohachuuf carraaqqii isheen taasifte dinqisiifataniiru.

Akka ibsa isaaniitti vaayrasiin koronaa haala ammaa kanaan biyyoota imaammataa fi sirna fayyaa dadhabaa qabanitti yoo facahe baayyee yaaddeessaa taha.

Haatahuutii dhaabbatichi kahumsa vaayrasichaa kan taate Chaayinaa dabalatee biyyoota birootif deeggarsa barbaachisaa ni taasisa jedhan.

Vaayrasii koroonaan hanga ammaatti namoonni 213 yoo duhan namoonni kum 9 ol vaayrasichaan qabamaniiru.

Vaayrasichi biyyoota kudha saddeetitti akka tamsahe beekkameera.",health
643,"Ministeerri Fayyaa FDRI biirolee eeggumsa fayyaa naannolee fi bulchiinsa magaalootaatif ambulaansota 700 ol deeggarsaan laachuu beeksise.

Bara baajataa 2012tti marsaa sadiin ambulaansota kuma 1 fi 857 Birrii biiliyoona 2.5 oliin bituun, biirolee eeggumsa fayyaa naannoolee fi bulchiinsota magaalootaatif raabsuf karoorfameet ture.

Haaluma kanaan marsaa 2ffaatin ambulaansonni 700 ol kennamuu daayreektarri bulchiinsa qabeenyaa fi tajaajila waliigalaa ministeerichaa obbo Iskindir Laaqaw ibsaniiru.

Tajaajila yaala fayyaa haadholii fi daahimmanii fooyyessuu keessatti ambulaansonni kunneen shoora olaanaa qabaachuu ibsaniiru.

Deeggarsichi yeroo itti aanu keessas kan itti fufu yoo tahu, kaayyoo barbaadamaniif qofa ooluu akka qaban qaamoleen dhimmichi illaallatu hundi gahee isaanii bahuu akka qaban hubachiisuu isaanii ragaan miniteericharraa argame ni agarsiisa.
",health
644,"Tatamsahinni Vaayrasii koroonaa Afrikaatti ariitiin itti fufeera.
 
Ardii Afrikaatti namoonni vaayrasii koroonaan qabaman kuma 3 tahaniiru.
 
Namoonni 70 ol duhaniiru.
 
Afrikaan kibbaa ammoo biyya daraan miidhamaa jirtuudha jedhame.
 
Addunyaarratti namoonni kumni dhibbi 5 fi kumni 32 fi 788 dhibee kanaan qabamuu isaanii ibsameera.
 
Ameerikaatti qofa namoonni kumni 85 fi 991 qabamaniiru.
 
Hanga sahaa kanaatti waliigala namoonni kumni 24 fi 77 kan duhan yoo tahu, namoonni kumni dhibbi 1 fi kumni 22 fi 672 ammoo dhibicharraa dandamataniiru jedhame.
 
Biyyoota dhibeen kun keessatti muulhate keessaa Xaaliyaanitti namoonni kumni 8 fi 215, Ispeenitti namoonni kumni 4 fi 365, Chaayinaatti namoonni kumni 3 fi 292 duhuun sadarkaa duraatti argamu.
 
",health
645,"Naannoo Oromiyaa magaalaa Adaamaatti namni vaayrasii koroonaan qabame tokko argamuu koreen taaksi foorsii naannichaa beeksise.

Namoonni isa waliin tuttuqaa qaban 24 iddoo tursiisa addaa galuu isaanii ibsameera.

Koreen kun dagannaan hawaasa bira jiru yaachisaa tahuu isaa beeksiseera.

Namni kun Ityoophiyaatti namoota vaayrasii koroonaan qabaman 13ffaa tahuu isaa ibsameera.
",health
646," Ityoophiyaatti namoonni vaayrasii koroonaan qabaman 16 gahan.
 
Guyyaa harhaa namoonni 4 vaayrasichaan dabalataan qabamuu isaanii Inistiityuutii Fayyaa Hawaasaa Ityoophiyaa beeksisera.
 
Namoonni guyyaa harhaa qabamuun isaanii mirkanaahe:-
1.Lammii Ityoophiyaa umrii waggaa 61 jiraataa magaalaa Adaamaa yoo tahu namoota alaa dhufan waliin tuttuqaa nama qabuudha.
2. Lammii Ityoophiyaa umrii waggaa 28 kan taate Isiraaheelii kan dhufte,
3.Lammii Ityoophiyaa umrii wagaa 24 kan taate namoota kanaan dura qabaman waliin tuttuqaa kanqabdu,
4. Lammii Mooriisheet umrii waggaa 72 Koongoo Braazaaviilii kan dhufeedha jedhame.
Namoonni kunneen iddoo tursiisa addaa keessa galuun hordoffiin taasifamaafii kan jiru yoo tahu, namoota isaan waliin tuttuqaa qaban 37f hordoffiin taasifamaa jiraachuu ragaan Inistiityuutii Fayyaa Hawaasaa Ityoophiyarraa argame ni muulhisa.",health
647,"Namoota qajeelfama mootummaan vaayrasii koroonaa ittisuuf baase hojiirra hin oolchinerratti tarkaanfii kan fudhatu tahuu Poolisiin Feedaraalaa beeksisse.
 
Lammiileen biyyattii vaayrasii koronaa ittisuuf harka wal fuudhuu, waldhungachuu, waltajjii gaggeessuu, fageenya ofii eeggachuu fi tuttuqaa biroorraa akka of qusatan qajeelfamni bahus hojiitti hiikkamaa akka hin jirre Koomiishinarri Koomishinii Poolisii Federaalaa Jeneraal Indashaaw Xaasaw ibsaniiru.
 
Poolisiin Federaalaa namoota qajeelfama kana hojiirra hin oolchinerratti guyyaa harhaa egalee tarkaanfii barbaachisu kan fudhatu tahuu himaniiru.
 
Keessattuu manneen dhugaatii fi shubbisa halkaanii qajeelfamicha hojiirra hin oolchinerratti tarkaafiin kan fudhatamu tahuu himaniiru.
 
 
Qaamoolee odeeffaannoo sobaa tatamsaasanii fi dhaabbilee sababa kanaan meeshaaleerratti daballii gatii taasisaa jiranirratis tarkaanfiin fudhatamu cimee kan itti fufu tahuu eeraniiru.
 
Qaamoolee odeeffannoo sobaa tamsaasaan seeratti dhiyeessuuf hojiin ragaa sassaabuu hojjetamaa jiraachuu Komishninarichi ibsaniiru.
 
Koomiishinarri Koomishinii Poolisii Federaalaa Jeneraal Indashaaw Xaasaw, Poolisiin federaalaa hawaasa vaayrasii kana irraa baraaruuf qophii barbaachisu taasisuu isaa himaniiru.
",health
648,"Mootummaan vaayrasii koroonaa ittisuuf murteewwan haaraa ifoomse.
 
Muummeen Ministeeraa FDRI Abiy Ahimad vaayrasii koroonaa ittisuuf koree manneen hojii garaagaraarra walitti dhufan waliin haala raawwii fi tarkaanfii fudhatamaa jirirratti viidiyoo konfaransiin marihataniiru.
 
Hanga guyyaa harhaatti namoonni dhibichaan qabaman 16 irra gahuun isaa ariitiin tatamsahaa jiraachuu muulhisa kan jedhan, Muummeen Ministiraa, mootummaan federaalaa tatamsahina isaa ittisuuf tarkaanfiiwwan garaagaraa fudhaachuurratti argama jedhan.
 
Mariin booda tarkaanfiiwwan fudhatamuu qaban ijoo ifoomsaniiru.
 
1.Harhaa eegalee dhaabbilee barnootaa olaanoo dabalatee manneen barnootaa hundi torbee lamaaf cufamanii akka turan.
 
2.Imaltoonni alaa gara Ityoophiyaa dhufan Hooteeloota keessa turuuf humna hin qabne,guyyoota 15f Yuunvarsiitii Saayinsii fi Teeknooloojii Finfinnee keessa akka turan.
 
3.Iddoolee gabaa fi dhaabbilee amantaa keessatti fageenya ofii eeguun sirnaan hojiirra akka oolu.
 
4.Haalli uummamu deeggarsa dabalataa kan barbaachisu yoo tahee argame, ogeeyyiin fayyaa soorrama bahanii fi barnootarra jiran dirqama biyyaaleessaaf of qopheessuu akka qaban.
 
5.Dhaabbileen meeshaalee tajaajila qaban 134 iddoo hordoffii fi tursiisa yaalaa akka tahan adda bahuu isaanii.
 
6.Qaalahiinsa damee Faayinaasii tasgabbeessuuf Baankiin Biyyaaleessa Baankoota liqii dhiyeessaniif Birrii Biiliyoona 15 ni kenna.
 
7.Meeshaaleenii fi galteewwan ittisa weerara vaayrasii koroonaaf oolaan qaraxa malee bilisaan akka galan ni taasiifam.
 
8.Dhaabbilee meeshaalee fi galteewwan weerara vaayrasii koroonaa ittisuuf oolan galchan hanqinni sharafa alaa akka hin mudanneef Baankoonni dursa akka laatan ni taasifama.
 
9.Dhaabbileen tajaajila Faayinaasii tuttuqaa maallaqaa hirhsuuf jecha tajaajila kaffaltii bilbilaan akka raawwatan ni taasifama.
 
10.Dhaabbileen yaahinsa maallaqaa fooyyaha akka qabaatan, Ministeerri Galiiwwanii adeemsa taaksii dabalata galii bifa addaan akka ariifachiisu ni godhama.
 
11. Sababa weerara vaayrasii koroonaan hanqinni dhiyeessii shaqaxootaa fi daballiin gatii hin mallee akka hin mudannee hojiin tohannoo fi hordoffii cimee kan itti fufu tahuu Muummeen Ministiraa Abiya Ahimad ibsaniiru.
",health
649,"Muummeen Ministiraa Biriitaaniyaa Booriis Joonsan Vaayrasii koroonaa qabamuu isaanii ibsame.
 
Muummeen Ministirichaa qorannoo taasisaaniin mallattoon dhibichaa irratti muulhachuu Fuula Twiitarii isaaniin ifoomsaniiru.
Booriis Joonsan yeroo ammaa addatti of qoodanii jiraachuu isaanii beeksisaniiru.
 
Hojiilee mootummaa Viidiyoo konfaransiin dursaa akka jiran ibsaniiru.
",health
650,"Poolisiin Oromiyaa tatamsahina vaayirasii Koroonaa ittisuuf sosochii godhamu milkeessuuf hojjechaa jiraachuu Koomishiiniin Poolisii Oromiyaa beeksise.
 
Poolisiin naannichaa ummataa balaa vaayrasii koroonaarra baraaruuf hojjechaa jira jedhame.
 
Qaamoolee qajeelfamaa, fi barnoota mootummaa vaayrasii koroonaan ittisuuf baase faallesanii fi gorsa ogeeyyii fayyaa hojiirra hin oolchinerratti tarkaanfii fudhachuu eegaluu isaa Koomishiiniin Poolisii naannicha ibsa baaseen eereera.
Hubannoo ummataa cimsuun cinaatti namootaa fi dhaabbilee maal nadhideedhaan sochohuun ummata balaaf saaxilan irratti tarkaanfiin itti fufiinsaan kan fudhatamu tahuu beeksiseera.",health
651,"Komishinarri Komiishinii Gamtaa Afrikaa Muusaa Faakiin iddoo tursiisa addaa galan.
 
Koomishinaricha murtee kana kan fudhatan erga miseensi mana hojii isaanii vaayrasii koroonaan qabamuu isaa mirkaanaahe booda jedhame.
 
Muusaa Faakiin lammii Mooriisheet umrii waggaa 72 guyyaa harhaa Ityoophiyaatti vaayrasii kanaan qabamuun isaa mirkaanaahe Waajjira Muummee gamtaa Afrikaa keessatti wal arguu isaanii Ministirri Ministeera Fayyaa FDRI Dooktar Liyaa Taaddasaan ibsaniiru.",health
652,"Waajjirri Giiftii Duree meeshaalee vaayrasii koroonaa ittisuuf ooluu fi maallaqa gumaache.
 
Waajjirichi meeshaalee vaayrasii koroonaa ittisuuf ooluu fi maallaqa koree biyyoolessaa maallaqaa fi dhiyeessiiwwan biroo walitti qabuu fi Ministeera Fayyaaf laatera.
 
Haaluma kanaan uffata Qorraa 100, Ansoolaa 100, Firaashii 100, wiilsharii 5 fi maashinoota yaalaa 3 arjoomeera.
 
Waajjirichi dabalataan Birrii miiliyoona 1 kan gumaache yoo tahu, Ministirri Ministeera Fayyaa Dooktar Liyaa Taaddasee fi walitti qabduun koree biyyoolessaa maallaqaa fi dhiyeessiiwwanii aadde Mufariyaat Kamiil Giiftii Duree Zinnaasha Taayyaachaw harkaa kennaa kana fudhataniiru.
",health
653,"Qoricha aadaa fi ammayyaa waliin qindeessuun vaayrasii koroonaaf daawaan qophaahaa jiraachuu ibsame.
 
Ityoophiyaatti weerara vaayiiraasii koroonaaf qoricha aadaa fi ammayyaa waliin makuun qorannoon taasifamaa jiraachuu ifoomeera.
 
Ministeerri Innooveeshinii fi Teeknooloojii qoricha aadaa fi ammayaa waliin makuun qorannoon saayinsiin deeggarame taasifamaa jiru qorannoo buharaa darbuu isaa beeksiseera.
 
Qorannoon bifa qindaaheen gaggeeffamaa jiru kun yeroo ammaa irra deddeebiin yaalii waan darbeef gara oomishaatti galuuf yeroo itti aanuu yaalii bineensootaa fi sakkatahiinsa Kiliinikaatti cehuuf hojjetamaa jiraachuu ibsameera.
 
Dhimma kana ilaalchisee ministeerichi ibsa harha kennameen, gosoota biqiltuu kuma 8 addunyaarratti argaman keessaa kumni 7 ol Ityoophiyaatti kan argaman tahuu ibseera.
 
Hojiin qorannoo qorichaa aadaa fi ammayyaa waliin qindeessuun gaggeeffamaa jiru cimee kan itti fufe yoo tahu, vaayrasii koroonaaf qorannoon daawwaa argachuuf taasifamaa jiru xiyyeeffannoon itti fufeera jedhame.
 
Haala amma jiruuniis abdiin gaariin muulhataa jira jedhameera.
 
Barbaachi qoricha kanaa Dhaabbata Fayyaa Addunyaa fi Ityoophiyaatti ulaagaalee qophummaa guutuun gaggeeffamaa akka jiru ibsameera.
 
Qophiin qoricha kanaa yeroo xumurameetti Ministeerri Fayyaa fi Ministeerri Innooveeshinii fi Teeknooloojii waliin tahuun kan ifoomsan tahuu himameera.
 
Fireehiyiwaat Safiiwtu gabaase.
",health
654,"Daandiin Qilleensa Ityoophiyaa gurgurtaa tikkeetti kallattiin raawwatamu dhaabuu beeksise.

Daandiin qilleensichaa imala kamiifiyyuu gurgurtaa tikkeetti gama Intarneetii qofa kan raawwatu tahuu ifoomseera.

Tatamsahina vaayrasii koroonaa ittisuuf tarkaanfii fudhatame tahuu himameera.

Sababa kanaan Wiixata dhufuu eegalee waajjiraaleen gurgurtaa tikkeetti hundi kan cufaman tahuu beeksiseera.

Maamiltoonni dhaabbatichaa tajaajila barbaadaan Bilbilaa fi Baankootaan argachuu kan dandahan tahuu ibsameera.",health
655,"Vaayrasii koroonaa ittisuuf hojmaanni iddoo hojii hojjetaa fi hojjisiisaa ifoomeera.
 
Tatamsahina vaayrasii koroonaa ittisuuf hariiroon hojjetaa fi hojjisiisaa haala barameen itti fufuu akka hin dandeenye Ministirri Ministeera Dhimma Hojjetaa fi Hawaasummaa Dooktar Eergoogee Tasfaayee dubbataniiru.
 
Prootookooliin sadee harha ifoome kunis mootummaa, Hojjisiisaa fi hojjetaa gidduutti hojiirra kan oolu tahuu ibsaniiru.
 
Hojmaatichi miidhaa weerarri kun damee diinagdeerran gahu giddugaleessa godhachuun hojiirra kan oolu taha jedhan.
 
Akkasumas weerarri vaayrasii koroonaa miidhaa diinagdee biyyaa, dhaabbilee, hojjetaa fi hawaasummaarran gahu hirhsuuf shoora qabaachuu himaniiru.
 
Prootookooliin kun bakka waldaan hojjettootaa, hojjisiistoonni Indaastirii fi preezdaantiin Konfeedeereeshinii hojjisiiftootaa argamanitti raggahuu isaa Dooktar Eergoogeen himaniiru.
 
Ministeerri Dhimma Hojjetaa fi Hawaasummaa harhaa eegalee hojiirra oolmaa isaa kan hordofu taha jedhameera.
 
Sooddoo Lamaatu gabaase.
",health
656,"Waajjirri Giiftii Duree meeshaalee vaayrasii koroonaa ittisuuf ooluu fi maallaqa gumaache.
 
Waajjirichi meeshaalee vaayrasii koroonaa ittisuuf ooluu fi maallaqa koree biyyoolessaa maallaqaa fi dhiyeessiiwwan biroo walitti qabuu fi Ministeera Fayyaaf laatera.
 
Haaluma kanaan uffata Qorraa 100, Ansoolaa 100, Firaashii 100, wiilsharii 5 fi maashinoota yaalaa 3 arjoomeera.
 
Waajjirichi dabalataan Birrii miiliyoona 1 kan gumaache yoo tahu, Ministirri Ministeera Fayyaa Dooktar Liyaa Taaddasee fi walitti qabduun koree biyyoolessaa maallaqaa fi dhiyeessiiwwanii aadde Mufariyaat Kamiil Giiftii Duree Zinnaasha Taayyaachaw harkaa kennaa kana fudhataniiru.
 
Fireehiyiwaat Safiiwitu gabaase",health
657," Guyyaa harhaa sahaatii 12 keessatti dhibeen COVID-19 namoota kuma 33 fi 481 keessatti argamuu ibsame.

Ganama harhaa addunyaarratti namoonni kumni dhibbi 5 fi kumni 32 fi 788 dhibee kanaan qabamuu isaanii gabaafamee ture.

Sahaatii ammaa kanatti ammoo addunyaarratti namoonni dhibee kanaan qabaman kuma dhibba 5 fi kuma 66 fi 5269 irra gaheera.

Namoonni duhan ammoo kuma 26 fi 369 taheera.

Ameerikaa, Xaaliyaanii, Ispeenii fi Jarmanitti ariitii hammaatan tatamsahaa jiraachuu ibsameera.
Xaaliyaanitti guyyaa harhaa namoonni 919, Ispeeniitti ammoo namoonni 769 duhuu isaanii ibsameera.

Ameerikaatti namoonni dhibichaan qabaman kuma 92 fi 932 gahaniiru.

Biriitaaniyaatti guyyaa harhaa Muummeen Ministiraa biyyattii fi Ministirri Fayyaa biyyattii dhibichaan qabamuutti himame.

Ardii Afrikaatti ammoo Afrikaa Kibbaatti namoonni qabaman kuma 1 ol gaheera jedhame.

Sababa kanaan biyyoonni addunyaa hedduun karra erga cufatanii bubbuleera.

Biriitaaniyaan namoota qajeelfamaa fi ajaja vaayrasicha ittisuuf bahe darban irratti tarkaanfii hammaataa fudhachuu eegalteerti.

Poolisiin biyyatti guyyaa harhaa nama qajeelfama sochii daangeessuu cabsuun daandirratti argame tokko raraasan tarkaanfii irratti fudhataniiru jedhame.

Afrikaatti ammoo Ugaaddaan tarkaanfii fudhattu cimsee jirti jedhame.",health
658,"Ityoophiyaatti namoota vaayrasii koroonaan qabaman keessaa tokko guutumaan guutuutti fayyuu isaa himame.
 
Ityoophiyaatt namoota vaayrasii koroonaan qabaman 16n keessaa tokko guutumaan guutuutti fayyuu isaa Ministirri Ministeera Fayyaa FDRI Dooktar Liyaa Taaddasaan beeksisan.
 
Dooktar Liyaan Fuula Feesbuukii isaaniin akka ibsanitti yeroo ammaa waliigala namoonni dhibichaan qabaman 13 iddoo yaala addaatti hordoffiirra jiraachuu himaniiru.
 
Namoonni dhibichaan qabamanii iddoo tursiisa addaa keessa jiran hundi isaanii haala gaarirra akka jiranis Dooktar Liyaan ibsaniiru .
 
Ityoophiyaatti namoota dhibichaan qabaman 16n keessa lammiileen Jaappaan lama gara biyya isaanii deebihuun isaanii kan yaadatamuudha.",health
659,"Injiinar Taakkalaa Uumaan iddoolee garaagaraarra naannahuun jiraattootaaf mala ittisa dhibee COVID-19 irratti hubannoo uumaa jiru.
 
Keessattuu iddoolee namoonni itti heddumatuutti argamuun of eeggannoo godhamuu qaburratti hubannoo kennaa jiru jedhame.
 
Injiinar Taakkalaan guyyaa harhaa naannoo Markaatoo, Maganaanyaa fi buufata kuduraa fi muduraatti argamuun of eeggannoo godhamuu qabuurratti hubannoo uumaa akka jiran ragaan Waajjira Kaantibaa magaalaa Finfinneerraa argame ni muulhisa.
",health
660," Afrikaatti namoota dhibee COVID-19n qabaman kuma 3 fi 924 keessaa namoonni 117 duhuu isaanii Giddugalli Ittisaa fi Tohannoo dhibee Afrikaa beeksise.
 
Dhibichi biyyoota Afrikaa 46 keessatti muulhachuu isaa giddugalichi ifoomseera.
 
Haalli tatamsahina dhibichaa biyyaa biyyatti garaagarummaa qabaachuu kan eere giddugalichi ,Afrikaa Kibbaatti namoonni kumni 1 fi 170, Gibtsitti namoonni 495, Aljeeriyaatti namoonni 409, akkasumas Moorookootti namoonni 275 dhibichaan qabamuu isaanii ibseera.
 
Waliigala namoota dhibichaan qabaman keessaa namoonni 276 dandamachuu isaanii itti aanaan daayreektara giddugalichaa Ahimad Oogweel himaniiru.
 
Addunyaarrati hanga ammaatti namoota kuma dhibba 6 fi kuma 18 fi 43 qabaman keessaa nmoonni kumni 28 fi 823 duhaniiru jedhame.
 
Namoonni kumni dhibbi 1 fi kumni 35 fi 736 ammoo dhibicharraa dandamataniiru.
 
Sahaatii 24 keessatti namoonni kumni 82 ol dhibee kanaan qabamaniiru jedhame.
 
Ameerikaatti qofa namoonni kumni dhibbi 1 fi kumni 4 fi 865 dhibichaan qabamaniiru.
",health
661," Hordoffiin dhibee COVID -19 namoota kuma 2 fi 90f taasifamaa ture mallattoon dhibichaa waan irratti hin muulhanneef adda cituu isaa himame.
 
Namoota kuma 2 fi 90f iddoo tursiisa addaatti guyyoota 14f hordoffiin taasifamaafii ture mallattoo dhibichaarraa bilisa tahuu isaanii Inistiityuutiin Fayyaa Hawaasaa Ityoophiyaa ifoomseera.
 
Inistiityuutichi imaltoonni alaa galan 636 iddoo tursiisa addaatti guyyoota 14f hordoffiin taasifmaafii akka jiru ibseera.
 
Imaaltoota kanneeniif f iddoo tursiisaa keessatti ogeeyyii fayyaa ramaduun hordoffiin guyyoota 14 taasifamaafii akka akka jiru himameera.
 
Gama biroon imaltoonni osoo murtoon hin darbin alaa galan 873 mana isaaniitti qophaatti foohamuun ogeeyyii fayyaa fi bilbilaan hordoffiin guyyoota 14 taasifamaafii akka jiru Inistiityuutichi eerera.
 
Saahatii 24 darbe keessatti namoonni 79 mallattoo vaayrasii agarsiiisuun qorannoo laabraatoorii godhameeffiin hundi isaanii bilisa tahuu mirkanaahera jedhe Inistiityuutichi ibsa galgala kana lateen.
 
Waliigala namoonni kumni 2 fi 90 guyyoota 14f hordoffiin godhamaafii ture mallattoo dhibichaarraa bilisa tahuu isaaniin hordofffiin isaanii akka adda citu taheera jedhame.
 
Namoota dhibichaan qabamanii yaalarra jiran  keessa namni tokko guyyaa harhaa qorannoo taasifameefiin bilisa tahuun mirkanaahus of eeggannoof jecha dabalataan guyyoota 14f iddoo tursiisa addaa keessa akka turu taasifamuu ragaan Inistiityuutii Fayyaa Hawaasaa Ityoophiyarraa argame ni muulhisa.
",health
662,"Ameerikaatti lakkoofsi namoota vaayrasii koroonaan qabamanii kuma dhibba 1 fi kuma 12 fi 468 gahuu ibsame.
 
Xaaliyaanittis namoonni qabaman kuma 92 fi 472 taheera.
 
Ameerikaatti namoota qabaman keessaa namoonni kumni 1 fi 600 yoo duhan Xaaliyaaniitti ammoo namoonni kumni 10 fi 23 duhuu isaaniitu himame.
 
Ispeenitti guyyaa harhaa qofa namoonni 832 dhibichaan yoo duhan, namoonni qabaman ammoo kuma 72 fi 248 irra gaheera.
 
Waliigala addunyarratti hanga sahaatii kanaatti namoonni kumni dhibbi 6 fi kumni 40 fi 589 dhibee COVID-19n kan qabaman yoo tahu, namoonni kumni 28 fi 794 ammoo lubbuu isaanii dhabaniiru.
",health
663,"Daandiiwwan magaalaa Finfinnee 13rratti biifaan keemikaala farra ilbiisota dhibee qaqqabsiisanii raawwatameera.

Biifaan farra ilbiisota dhibee fidanii raawwatame kun kiilo meetira 41 kan uwwisudha.

Daandiiwwan kunneenis ganama sahaa 2 kaasee amma sahaa 6tti cufaa tahun biifaan farra ilbiisoota dhibee fidanii kan raawwatame.

Haaluma kanaan;

-Addabaabahii Masqalaa – Boolee
-Addabaabahii Masqalaa – Xoor Haaylooch
-Addabaabahii Masqalaa – 6 Kiiloo
-Addabaabahii Masqalaa – Gootaraa -Saariis
-Addabaabahii Masqalaa- Magganaanyaa
-Biheeraawii -Meeksiikoo
-Suupparmaarkeettii- Kaasaanchiis- Uraaheel
– Goorgisii – Ambaasaaddar – Addabaabahii Masqalaa
– Goorgisii – Paastar
– Goorgisii- 4 Kiiloo – Magganaanyaa
– Goorgisii – 6 Kiiloo
– Goorgisii – Buufata Konkolaataa
– Goorgisii – Taklahaaymaanoot
",health
664," Ityoophiyaatti namoonni vaayrasii koroonaa (COVID-19) qabaman 3 dabalatan argamuuu Ministeerri Fayyaa beeksiseera.

Ibsa Ministeerri Fayyaa harha baaseen Inistiitiyuutiin Fayyaa Hawaasaatti sahaatii 24 keessaatti qorannoo labiraatoorii namoota 87 taasifameen namoonni sadi dabalataan vaayrasichaan qabamanii argamuu beeksiseera.

Kanumaan walqabatee akka waliigalaatti biyya keenyatti namoonni vaayrasichaan qabaman lakkoofsaan 19 gaheera.

Dhukkubsattuun jalqabaa lammii Ityoophiyaa umurii 26 yoo tatu, Bitootessa 8, 2012 Beeljiyeem magaalaa Biraasalsi akkasumaas Bitootessa 10, 2012 gara Kaameroon kan imalte tahuun dhukkubsattuun kun mallattooleen dhibicha irratti muldhachuun gara buufata fayyaa adeemuun qorannoo taasifteetti.

Dhaabbatichis Inistiitiyuutiin Fayyaa Hawaasaaf gabaasa taasisuun qorannoo labiraatoorii taasifameen Bitootessa 19, 2012 vaayrasichaan qabamuun ishee mirkanaaheera.

Dhukkubsaata lammaffaa fi sadaffaan ammoo lammii Ityoophiyaa jiraattoota magaalaa Adaamaa fi miseensaa maatii tokkoo yoommuu tahan nama umrii 14 fi 48 dha.

Namoonni kunneen mallattoolee dhibee vaayraasi koroonaa agarsiisuu baatanille nama vaayraasichaan qabamee waliin walitti dhufeenyaa wan qabaniif adda bafamanii ilalaama turan.

Bitooteessa 19, 2012 qorannoo laaboraatoori taasifameefiin vaayrasichaan qabamuu mirkanaaheera
",health
665,"Muummeen Ministira FDRI Abiy Ahimad preezdaantii Yuugaandaa Yuweer Museeviinii  waliin bilbilaan marihatan.

Muummeen Ministira Abiy preezdaanti Museeviinii waliin vaayrasii sodaa addunyaa tahee kana biyyoonni Baha Afrikaa akkataa ittin waloon ittisuu dandahanirratti marihataniiru.

Muummeen Ministira FDRI Abiy tatamsahina vaayrasichaa waloon ittisuurratti hoggantoota biyyoota garagaraa waliin marii irratti argamu.",health
666,"Weerara vaayrasii koroonaa ittisuuf deeggarsi taasifamaa jira.

Paartiin Badhaadhinaa weerara vaayrasii koroonaa ittisuuf Birrii miiliyoona dhibba 1 laate.

Preezdaantiin paartichaa Dooktar Abiy Ahimad deeggarsi dhiyeenya Galma Barkumeetti ifoomsan, Ministeera Fayyaa FDRIf galii taheera.

Bulchiinsi magaalaa Finfinneetis weerara vaayrasichaa ittisuuf deeggarsa Birrii miiliyoona 10 ol guyyaa 1tti namoota dhuunfaa fi dhaabbileerraa walitti qabeera.

Deeggarsa taasifameef itti aanaan kantiibaa bulchiinsa magaalaa Finfinnee Injiinar Taakkalaa Uumaan galateeffataniiru.
",health
667,"Dhibaahummaa nama tokkootin Hind namoota kuma 40 tursa addaa galchite.

Namichi vaayrasii koroonaatin qabame umriin isaa waggaa 70 tahe lubbuun isaa darbeera.

Namichi biyyoota weerarichi itti jabaate gara Xaaliyaanii fi Jarman imaleet ture.

Mallattoon dhibichaa irratti muulhatus adda of baasuun deeggarsa yaalaa argachuun osoo irra jiru, dhibaahummaan namoota hedduu waliin tuttuqqii heddummeessaat ture.

Feestivaala namoonni kumni kudhanii ol irratti hirmaatan Puunjaabittis argameet ture.

Namichi duhee torbee tokkoon booda maatii isaa namoota 19 irratti mallattichi muulhateera.

Sababuma kanaan qondaaltonni Hind namoota vaayrasichaan shakkamanii fi mallattichi irratti muulhate kuma 40 ol tursa galchaniiru.",health
668,"Mootummaan naannoo Oromiyaa tamsahina vaayrasii koroonaa ittisuuf hojjechaa jiraachuu beeksiseera.
 
Koreen Kenna Tajaajila Lammummaa Naannoo Oromiyaa, addasumas Koreen Taask Foorsii Ittisa Dhibee Koronaa saadarkaa mootummaa naannoo Oromiyaa hojiilee dhibicha ittisuurratti hojjetaman gamaaggamaniiru.
 
Koreen Kenna Tajaajila Lammummaa Naannoo Oromiyaa ittisa dhibee vaayresii koroonaa fi sochii ummataairratti abbootii qabeenyaa fi miseensota isaa waliin marihateera.
 
Dhiyeessii meeshaa, iddoo, mallaqaa fi wantoota barbaachisoo hundaan gumaacha gochuun abbootiin qabeenyaa lammii of bira dhaabbachuu akka qabanis dubbatameera.
 
Deeggarsa vaayrasii koranaa ittisuuf Birrii miiliyoonni dhibbi 1 fi miiliyoonni 60 kan barbaachisu yoo tahu, hanga ammaatti mootummaan naannoo Oromiyaa Birrii miiliyoona 80 kennuuf murteesssera.
 
Abbootiin qabeenyaa, ummanni balhaanii fi dhaabbileen tumsaa deeggarsa barbaachisaa akka taasisan gaafatameera.
 
Koreen Taask Foorsii Ittisa Dhibee Koronaa saadarkaa mootummaa naannoo Oromiyaatis hojiilee dhibicha ittisuu gamaaggameera.
 
Koreen kun preezidaantii mootummaa naannoo Oromiyaatin kan gaggeeffamu tahee, koreewwan jaha of jalatti kan qabudha.
 
Sadarkaa itti aanaa preezidaantiitti hogganaan kilaastara hawaasummaa obbo Addisuu Araggaan hojiilee hanga ammaatti hojjetameen ogeessoota fayyaa fi ogeessota miidiyaa fi koominikeetarootaf leenjiin keennameera jedhan.
 
Hospitaalotaa fi buufataaleen fayyaa naannicha keessatti argaman qophii akka taasisan kan hojjetamee fi sireen dhukkubsattootaf akka qophaahuu fi ambulaansoota 16 dabalataan dhimma kanaaf ramadamuu ibsaniiru.
 
Itti aantuun preezdaantii mootummaa naannoo Oromiyaa aadde Caaltuu Saanii hojiin hubannoo uumuu balhinaan hojjetamus, ammas cimee itti fufuu akka qabuu fi ummanni akka of eeggannoo taasisuu dhaamaniiru.
",health
669,"Preezdaantiin Ameerikaa Doonaald Traamp dhaabbanni Jenaraal Mootars meeshaalee sirna hargansuuf gargaaran akka oomishu ajajaniiru.

Dhaabbanni jeneraal Mootars Ameerikaatti konkolaattotaa fi qaama konkolaataa oomishuun addunyaarritti warreen gurguddoo tahan keessaa isa tokkodha.

Dhabbatichi oomishaalee biyyaaf barbaachisoo tahan akka oomishu preezdaantichi dirqisisuu akka dandahan, wayita lola Kooriyaa meeshaalee ittisaaf oolan oomishuuf akka dirqame eeruun ajajicha dabarsaniiru.

Preezdaantichi yeroo amma lubbuu Ameerikanoota vaayrasii koroonaarra olchuuf tarkaanficha fudhachuun barbaachisaadha jedhaniiru.

Ameerikaatti vaayrasii koroonaa sirna hargansuu namaa miidhu lubbuu namootaa olchuuf hanqinni meeshaa hargansuu (veentileetar) jiraachuu himaniiru.

Traamp kanarratti hundaahuun waarshichi biyyattitti meeshiicha oomishee akka dhiyeessu gaafatanit turan.

Jeenaraal Mootars gama isaatin baatii Ebilaarraa eegalee baatii takkaan veentileetaroota kuma 10 nan oomisha jechuun isaa ni yaadatama.

Ameerikaatti vaayrasichaaf namoonni kumni 104 tahan saaxilamaniiru.

Kumni 1 fi 700 ammoo lubbuun darbeera.

Gama biraatin vaayrasichaan Xaaliyanii fi Ispeen guyyaa takkaan duha lakkoofsan olaanaa tahe galmeessisaniiru.",health
670,"Booru daandiiwwan magaalaa Finfinnee 13rratti biifaan keemikaala farra ilbiisota dhibee qaqqabsiisanii ni hojjetama.

Haaluma kanaan;

-Addabaabahii Masqalaa – Boolee

-Addabaabahii Masqalaa – Xoor Haaylooch

-Addabaabahii Masqalaa – 6 Kiiloo

-Addabaabahii Masqalaa – Gootaraa -Saariis

-Addabaabahii Masqalaa- Magganaanyaa

-Biheeraawii -Meeksiikoo

-Suupparmaarkeettii- Kaasaanchiis- Uraaheel

– Goorgisii – Ambaasaaddar – Addabaabahii Masqalaa

– Goorgisii – Paastar

– Goorgisii- 4 Kiiloo – Magganaanyaa

– Goorgisii – 6 Kiiloo

– Goorgisii – Buufata Konkolaataa

– Goorgisii – Taklahaaymaanoot

Biifaan farra ilbiisota dhibee fidanii kun kiilo meetira 41 kan uwwisudha.

Daandiiwwan kanneenis ganama sahaa 2 kaasee amma sahaa 6tti cufaa tahu.
",health
671," Muummeen Ministiraa FDRI Abiy Ahimad hojmaata vaayrasii koroonaa ittisuu ilaalchisee Preezdaantoota, itti aantootaa Preezdaantii naannoolee fi kaantibaawwan bulchiinsa magaaloota lamaa waliin viidiyoo konfarasiin marihatan.
 
Naannooleen hundi vaayrasicha ittisuuf qophii duraa xumuruu isaanii beeksisaniiru.
 
Mala ittisaarratti hojiin hubannoo uumuu hojjettamaa jiru jajjabeessaa tahus iddoo hundatti qajeelfama fageenya ofii eeggachuu hojiirra oolchuuf haalli jiru qormaata tahuu ibsameera.
 
Keessattuu dhaabbilee amantaa keessatti qajeelfama fageenya ofii eeggachuu hojiitti hiikuuf rakkoo tahaa jiraachuu himameera.
 
Deeggarsi dhiyeessii meeshaalee tajaajila yaala fayyaa naannooleef taasifamaa jiru akka hanqinaatti kaheera.
 
Hanqinni ogeeyyii yaalaas naannootti kan muulhatu tahuu ibsameera.
 
Hojiin hubannoo uumuu fi qophiin taasifamu cimee kan itti fufu tahus himameera.
 
Muummeen Ministiraa Abiy Ahimad Waamicha biyyoolessaa deeggarsa walittiqabuu fudhachuun guyyoota darbanitti hirmaannaa taasifameef lammiilee biyyaattii hundaaf galata dhiyeessaniiru.
 
Hirmaannaan kun ummanni biyyattii quqqama biyyummaaf qaban qabatamaan kan agarsiiseedha jedhan.
 
Muummeen Ministiraa FDRI Abiy Ahimad hirmaannaan kun ammalee cimee itti fufu akka qabu dabalataan waamicha dhiyeessuu isaanii ragaan Waajjira Muummee Ministiraa FDRI irraa argame ni muulhisa.
",health
672,"Komishinarri Komiishinii Gamtaa Afrikaa Muusaa Faakii Mahaamaat qorannoo taasisaniin vaayrasii koroonarraa bilisa tahuu isaanii mirkanaahe.
 
Komishinarichi erga miseensi mana hojii isaanii vaayrasii koroonaan qabamuu isaa mirkaanaahe booda qophaatti of foohanii turan.
 
Yaa tahuutii qorannoo laabraatoorii gaggeeffameen dhibicharraa bilisa tahuu isaanii Fuula Twiitarii isaaniin ifoomsaniiru.
 
Koomishinarichi gorsa ogeeyyii fayyaa fi qajeelfama Dhaabbata Fayyaa Addunyaa kabajuun guyyoota 14f qophaatti of foohanii kan turan tahuu ibsaniiru.",health
673,"Guyyaa harhaa namoonni lamaan vaayrasii koroonaatin qabamuun isaanii mirkanaahe jiraattota naannoo Amaarati.

Ministeerri Fayyaa FDRI akka beeksisetti namoota lamaan keessaa takka Duubaayii gara Baahir Daar kan deebite yammuu taatu, namni biroo lammaffaan ammoo Ameerikaadhaa gara naannichaa deebihuun magaalaa Addiis Qoidaam kan jiraatudha.

Ministirri Ministeerichaa Dooktar Liyaa Taaddasaan akka beeksisanitti, namoota lamaanifuu hordoffiin taasifamaa tureera.

Namoota lamaan waliin tuttuqqii kan qaban, adda baafamanii hordoffiin taasifamaafii jira.

Mootummaan naannoo Amaaraa gama isaatin namoonni biyyoota alaatii torbeewwan sadan darbanii as gara biyyaa deebihan dhaabbilee fayyaatti gabaasa akka taasisan waamicha dhiyeessera.
",health
674," Hoospitaalli Chaayinaa Siilk Rood weerara vaayrasii koroonaa ittisuuf akka oolu murtaahe.

Hoospitaalichi meeshaalee qabu waliin weerara vaayrasichaa qolachuurratti akka tumsu murtaahera.

Bulchiinsi hoospitaalichaa akka beeksisetti hoospitaalichi weeraricha ittisuuf, Koree Qindeessaa Deeggarsa Yaalaa fi Tursa Addaa Biyyoolessaatif laatera.

Siree yeroo 15 kan qopheesse yammuu tahu, haala jiru ilaaluun kan dabalu tahuu beeksiseera.

Wallaannamtoonni hoospitaalichaa gara birootti dabarfamaniiru.

Sirna walarkaa fuudhinisichaarratti Haati Alangee Waliigalaa Federaalaa aadde Adaanach Abeebeen argamaniiru.

Aadde Adaanach deeggarsa taasifameef galateeffataniiru.
",health
675,"Mootummaan naannoo Oromiyaa geejibni magaalaa keessaa fi sochiin geejiba ummataa naannoolee qaxxaamuran guutummaatti akka dhaabbatan murteesse.
 
Mootummaan naannichaa tamsahina vaayrasii koronaa tohachuuf murtoo dabarseera.
 
Ibsi guutun kinooti;
Mootummaan naannoo Oromiyaa tatamsahina vaayirasii koronaa ittisuu fi xiyyeeffannoo addaatiin sochohaa jira. Sosochii hanga ammaatti taasifame akka jirutti tahee gaagahama sababa dhibee daddarbaa kanaan dhufuu dandahurraa ummata keenya baraaruuf jecha murtoo dabalataa dabarsuun barbaachisaa tahee waan argameef mootummaan naannoo Oromiyaa murtoowwan armaan gadii dbarsee jira.
 
1.Geejjibni magaalaa keessaa kan akka taaksii,baajaajii, mootor saayikilii. gaarii fi kkf guutummaa guutuutti akka dhaabbatan akkasumas sochiin geejjiba ummataa naannoolee qaxxaamuru guutummaatti akka dhaabatu murtaahee jira. Sochiin geejjibaa ummataa aanaalee Oromiyaa keessaatti taasafaman dandeettii fehumsaa isaanii %50 qofaan tajaajila akka kennani, tajiijila yeroo kennanis kallattiii ogeeyyiin fayaa kennaniin of eeggannoo cimaadhaan qofa akka raawwatamu murtaahee jira.
 
2.Walgahiin kamiyyuu akka dhaabbatu, caasaan mootummaas tahe kan paartii gandaarraa aanaatti, aanaarraa godinatti, godinaa fi magaalota irraa naannootti waamichi walgahii godhamu kamiyyuu akka dhaabbatu, qaama walgahii waamus tahe walgahii irratti hirmaatu kamiyyuu irraatti tarkaanfiin olhaantummaa seeraa kabajichiisuu akka irratti fudhatamu murtahaaee jira
 
3. Amma dandaahametti ummatni keenya sadarkaa gandaatti qehee isaa keessa akka turu sosochii baadiyyaa irraa gara magaalatti taasifamu irraa akka of daangessu murtaahee jira.
 
Walumaa galatti sosochiin ummataa bakkuma jiranitti akka daangeffamu, namootni bakka gabaa gurguddaa dhaquurraa akka of qusatan, gabaawwaan gurguddaan yeroodhaaf akka daangaahan murtaahee jira.
 
4.Yeroo rakkinaa kana keessa saalaatnii fi kadhannaan gara Uumaa keenyaatti goonu barbaachisaa akka tahe mootumman ni amana. Tahus lakkoofsa heedduudhaan gara mannen amantaadeemuun tatamsahina dhibee kanaaf nama saaxila waan taheef sagantaaleen dhaabbilee lakkoofsa guddaadhaan taasifamu akka daangeffamu, namni dhuunfaadhaan mana ofiitti kadhannnaa isaa akka geggeessuu, abbootiin amantaas ummata baraaruuf jecha kallattii kaahme kana raawwachiisuun akka tumsan mootummaan waamicha dabarse jira.
 
5.Manneen bashannanaa galgala, mannen ragadaa, manneen jimaa qamaasisanii fi manneen shiishaa dhibeen kun akka tatatmsahu shoora guddaa waan qabaniif guutummaatti akka cufaman murtaahee jira.
 
6.Seensaa fi bahinsa magoolota Oromiyaa gurguddoo keessatti iddoon sakkatahiinsa hohina qaama namaa itti safaran (body tempratture check points) guyyaa harhaa irraa eegalee ogeeyyiidhaan akka eegalamu, sakattahinsa taasifamuun namootni vaayirasichaan qabamuun shakkaman giddu gala tursiisaa (Isolation center) dhiyeenya isaanitti argamu galanii hordoffiin barbaachisaan akka taasifamuuf mutrtaahee jira.
 
7.Ogeessotni fayyaa soorama bahanii fi barattootni ogummaa fayyaa barachaa jiran waamichi lammii isaanii baraaruuf tajaajila lammummaa akka kennani godhamuufi waan maluuf waamicha mootumaan taasisuuf akka of qopheessani.
 
8.Yunvarsiitiiwwan naannoo Oromiyaa keessa jiran, kolleejotni, giddu galli dargaggootaa, manneen barnoootaa namoota vaayirasii kanaan qabamuun shakkamaniif bakka tursiisaa (isolation centre) tahanii tajaajiluuf akka qophaahaan murtaahee jira.
 
9.Manneen hojii moootummaa tajaajila kennuu kan itti fuf
an taha. Tahus hojjetoootaa murteessoo tahan qofa hambisuun kanneen biroo murtoo hoggansa dhiyootti aragamuun boqonnaa akka bahan, iddoo hojii fi geejjiba waliinii keesatti gorsa ogeeyyii fayyaatiin kenname namuusa cimaan hojiirra oolchaa tajaajilota murteesssaa tahan qofa akka kennan murtaahee jira.
 
10.Tatamsahina vaayirasichaa ilaalchisee qaamota odeeffannoo sobaa tamsaasuun ummata burjaajessan irratti tarkaanfiin olhaantummaa seeraa kabajichiisuu cimaa tahe akka fudhatamu murtaahee jira.
 
11.Yeroo rakkinaa kana bira darbuuf tattaaffii godhamaa jiru kana keessatti humni mootummaa xiqqaa waan taheef ummatni akaataa duudhaa Oromummaatiin akka walbira dhaabatu, inni waa qabu namoota harka qalleeyyii tahan akka gargaaru, kenniinsa tajaajila lammumaatiin qabeenya, humnaa fi beekumsa qabuun akka walbira dhaabbatu, qaamni mootummaa sadarkaan jiru hojii tajaajila lallmuumaa qindeessuun dhibee kana mohachuuf sochii taasifamuuf qabeenya, humnaa fi beekumsa jiru walitti qindeessuun sochii ittisaa fi tohannoo vaayirasichaaf oolchuuf xiyyeeffanno adaatiin itti gaafatamummaa isaanii akka bahatan kallattiin kaahamee jira.
 
12.Murtoo Mootummaan naannoo Oromiyaa ummata keenya balaa dhibee vaayirasii kanaatiin dhufurraa ittisuuf dabarse qaamotni nageenyaa olhaantumaa seeraa kabajichiisuudhaan akka raawwachiisan ajajni darbee jira.
 
Mootummaa Naannoo Oromiyaa
Bitootessa 21/2012
Finfinnee
",health
676," Ityoophiyaatti namoonni vaayrasii koroonaatin qabaman 23 gahuu muummee ministiraa Dooktar Abiy Ahimad ibsan.
 
Amma harha ganamaatti namoota qorannaan laaboraatoorii taasifameef 800 keessaa 23 vaayrasichaan qabamuun barameera.
 
Isaan keessaa 2 dandamataniiru jedhan Dooktar Abiy Ahimad.
 
Magaalota hedduutti vaayrasii koroonaarraa of eeggannoo taasisuurratti qaawwi kan muulhatu tahuu muummee ministiraa Dooktar Abiy Ahimad ibsaniiru.
 
Biyyoonni hedduun hoospitaalaa fi qabeenya gahaa osoo qabanuu weerara vaayrasichaa ittisuu akka hin dandeenye barameera.
 
Yaatahuutii lammiileen qajeelfamaa fi kallattii mootummaan laatu hordofan vaayrasicharraa dandamachaa jiraachuun barameera jedhan.
 
Lammiileen Ityoophiyaatis kallattii kaahamu hordofuu, of eeggannaa cimaa taasisuun barbaachisaa tahuu ibsaniiru.
 
Muummee ministiraa qaamolee weerara vaayrasichaa fi miidhaa qaqqabuu malu ittisuuf mootummaa waliin hojjechaa jiranii fi tumsa taasisan mara galateeffataniiru.
",health
677," Bulchiinsi magaalaa Asallaa weerara vaayrasi Koroonaa ittisuuf sochiin tiraafika magaalaa keessaa akka dhaabbatu murteesse.

Haaluma kanaan guyyaa harhaa irraa eegalee baajaajonni, taaksiin gandoota baadiyyaa irraa ummata gara magaalaa fidan akkasumas motor saaykiliin (doqdoqqeen) akka hin sochoone dhoorkamaniiru.

Konkolaattonni geejjiba ummataa aanaalee fi godinaalee irraa dhufan yeroodhaaf addaan fageenya hawaasummaa eeganii imaltoota fehuun ni tajaajilu jedhameera.

Weerara dhibee vaayrasi koroonaa ittisuuf ummanni qajeelfamoota mootummaa fi gorsa ogeessota fayyaa hojiirra oolchuu qaba jedheera.

#sochii daandiwwan irra taasisu dhaabuu
#imala bakka bakkatti taasisu dhaabuu
#hariiroo hawaasummaa waliin waliin qabu hanga yeroo hamtuun tun dabartutti dhaabuu
#mana ofii ooluu, dirqama taatee yoo manaa baane addaan fageenya hawaasummaa karaa guutuu taheen hojiirra oolchuu qabna jechuun kominikeeshiniin magaalaa Asallaa beeksiseera.",health
678,"Daandiiin Qilleensa Ityoophiyaa guyya harhaa irraa eegaluun balallii idil addunyaa  80 taasisaa tureadda kutuu beeksise.

Daandiiin Qilleensa Ityoophiyaa ibsa harha lateen balallii deddeebisa meeshaa (kaargoo) garuu akkuma itti fufetti jira jedheera.

Balalliin biyya keessaa akkuma itti fufetti jiraachuu ibseera.

Daandiin qilleensichaa ittisa vaayrasi koroonaaf tarkaanfii garagaraa fudhachaa jiraachuu beeksiseera.",health
679,"-Ityoophiyaatti namoonni vaayrasii koroonaatin qabaman 21 gahaniiru.
 
Ityoophiyaatti namni vaayrasichaan lubbuusaa dhabe amma ammaatti hin jiru.
 
Ministirri Ministeera Fayyaa Dooktar Liyaa Taaddasaan akka beeksisanitti namoonni vaayrasichaan qabaman dhiira waggaa 38 fi dubartii waggaa 35, jiraattota magaalaa Finfinneeti.
 
Namoonni lamaanuu gara Duubaay imalanii kan turan yammuu tahu, qorannaa taasifameefin vaayrasichaan qabamuun isaanii mirkanaahera.
 
Yeroo ammaatti namoonni 17 tursa addaa keessa kan jiran yammuu tahu, 1f ammoo wallaansi hordoffii cimaan taasifamaa jira.
 
Namoonni vaayrasichaan qabaman 2 gara biyya isaaniitti deebihuun ibsamuun ni yaadatama.
 
Kanaan dura kan ibsameen ala 1 kan dandamate yammuu tahu, waliigalaan namoonni lama dandamataniiru.
 
Yaatahuutii of eeggannoof jecha hordoffiin wallaansa addaa taasifamaafii jira.
",health
680,"Mootummaan naannoo Amaaraa kaleessaa eegalee geejibni ummataa gara naannichaa seenu akka hin jiraanne beeksise.
 
Kaleessa Bitootessa 20,2012 eegalee geejibni ummataa naannicha qaxxaamuru kamuu ittifamuusaa beeksiseera.
 
Murtichi eda halkan sahaa 6:00 eegalee hojiirra ooluu jalqabuusaa Koomaand Poostiin Ittisa Weerara Vaayrasii Koroonaa beeksiseera.
 
Barattoonni yuunvarsiitii gara maatii isaaniitti galan garuu bifa addaatin kan keessummeeffaman tahuu beeksiseera.
 
Hordoffii isaatif caasaa nageenyaa naannichaatif ajajni kennameera.
",health
681,"Namoonni vaayrasii koroonaatin lubbuu isaanii dhaban kuma 34 gahan.

Namoonni vaayrasichaan qabaman kuma dhibba 7 fi kuma 23 fi 700 gahaniiru.

Namoonni vaayrasicharraa dandamatan ammoo kuma dhibba 1 fi kuma 51 fi 991 qaqqabaniiru.

Addunyaarratti kan lubbuu isaanii dhaban ammoo kuma 34 gahaniiru.

Chaayinaatti namoonni vaayrasichaan haaraa qabaman 31 argamaniiru.

Ameerikaa Niiwyoorkitti namoonni kumni 1 vaayrasichaan lubbuu isaanii dhabaniiru.

Xaaliyaanitti duutii vaayrasichaan mudate Sanbataa fi Dilbata hirhateera.

Namoonni vaayrasichaan qabaman ammoo 97,689 gahaniiru.

Ameerikaatti weerarri vaayrasichaa dabalaa kan jiru yammuu tahu, walirraa fageenya namootaa amma baatii Faranjootaa Ebila 30,2020tti dheeressiteetti.

Neeppaal amma baatii Faranjootaa Eebila 7,2020tti lammiileen ishee manaa akka hin baane jetteetti.

Jaappaan imaltoota Ameerikaa, Chaayinaa, Kooriyaa Kibbaa fi Awrooppaarraa seenan ittisuufi.
",health
682,"Mootummaan naannoo Kibbaa sochiin geejiba ummataa akka adda citu murteesse.

Murtichi kan darbe weerara vaayrasii koroonaa ittisuufi.

Gareen ittisaa fi tohannoo weerara vaayrasii koroonaa naannichaa akka beeksisetti murtichi harha Bitootessa 21,2012 sahaa 6 eegaleet hojiirra oola.

Geejibni ummataa magaalaa Finfinnee dabalatee naannolee addaddaarraa gara naannoo Kibbaa seenu kamuu ummata geejibsiise buusurraa yeroo murtaahaaf dhoorkameera.

Geejibni ummataa jabaan qaxxaamura biyyaa, jiddugaleessaa fi xixiqqaan gara naannichaa bobbaafamuun dhoorkameera.

Yaatahuutii ummata geejibsiisan naannichatti osoo hin buusin, naannicha qaxxaamuruun darbuu ni dandahu.

Mootarsaaykiliin tajaajila dhuunfaa fi mootummaatin ala sochii dhoorkameera.

Barattoota yuunvarsiitii gara maatii isaanii deebihaniif sochiin geejiba addaa ni mijaahas jedhameera.

Taaksiin magaalaa keessaa namoota 12 fehuu dandahu, 11 qofa akka fehu murtaahera.

Baajaajonni miila 3, nama 2 qofa fehanii akka imalan, konkolaattonni namoota 8 fehuu dandahan 5 qofa akka fehanii tajaajila laatan murtaahera.

Caasaan nageenyaas murticha akka raawwachiisu dirqamni kennameefira.
",health
683,"Magaalaa Adaamaatti tajaajjilli geejjibaa guutummaatti adda cite

Magaalaa Adaamaatti namoonni sadi vaayrasii koroonaa (COVID-19) qabaman argamuun walqabatee magaalichatti tajaajjilli geejjibbaa guyyaa harhaa irraa eegalee akka adda citu Biroon Dhimmoota Kominikeeshinii Mootummaa Naannoo Oromiyaa beeksise.

Akka gabasaa ETVtti sochiin namoota magaalicha keessatti taasifamu gariin akka adda citu taasifamuu Ittii aanaa Hogganaan Biroon Dhimmoota Kominikeeshinii Mootummaa Naannoo Oromiyaa obbo Gizaachaaw gabbisaa ibsaniiru.

Haatahuuti, hojii tajaajila geejjibaa kan laatan Baajajii fi taaksiin hojii akka dhaaban yoo taasifamanillee tajaajilli geejjibaa magaalicha kutee darbu garuu akkuma itti fufeetti jiraachu ibsaniiru.

Ityoophiyaatti namoonni vaayrasii koroonaa (COVID-19) qabaman 19 gahuu fi guyyaa harhaa vaayrasichaa qabaachuun kan ibsaman namoota 3 keessaa Dhukkubsaata lammaffaa fi sadaffaan lammii Ityoophiyaa jiraattoota magaalaa Adaamaa fi miseensaa maatii tokkoo yoommuu tahan nama umurii 14 fi 48 tahuu Ministeerri Fayyaa beeksiseera.",health
684,"Weerara vaayrasii koroonaa ittisuuf mootummaan Ityoophiyaa dhaabbilee tumsaa waliin appilikeeshinii diijjiitaalaa haaraa hojiirra oolche.

Inistiitiyuutiin Fayyaa Hawaasaa Ityoophiyaa akka beeksisetti teeknooloojichi hordoffii tamsahinichaa cimsuun, tarkaanfii fudhachuuf gargaara.

Hojichaaf Dhaabbanni Deeggarsaa Ameerikaa, Faawundeeshiniin Biilii fi Miliindaa Geetis, dhaabbileen tola oolmaa biyya keessaa tumsa taasisaniiru.

Teeknooloojichi inistiitiyuutichaan kan hogganamu tahuu ministirri Ministeera Fayyaa FDRI Dooktar Liyaa Taaddasaan beeksisaniiru.
",health
685," Muummee ministiraa Dooktar Abiy Ahimad preezdaantii Kooriyaa Kibbaa Muun Jee Iin waliin marihatan.
 
Turmaata isaanii bilbilaatin tamsahina vaayrasii koroonaarratti marihataniiru.
 
Dooktar Abiy karaa fuula Feesbuukii isaanitiin akka beeksisanitti, Riippabliikni Kooriyaa Kibbaa tamsahina vaayrasichaa ittisuun fakkeenya gaaridha jedhan.
 
Akkaataa Ityoophiyaan muuxannoo biyyattii qooddachuu dandeessurrattis marihataniiru.
 
Kooriyaan Kibbaa Ityoophiyaadhaf meeshaalee walhaansaa barbaachisaa tahan arjoomudhaan deeggarsa gochuu akkaataa dandeessurrattis marihataniiru.
",health
686,"Weerara Vaayirasii Koronaa Ittisuuf Tarkaanfiin Mootummaan Fudhataa jiru Cimee itti fufuu qaba"" Jiraattota Magaalaa Beddellee.

Jiraattotni Magaalichaa akka jedhanitti, weerara koronaa ittisuun walqabatee Iddoowwan tokko tokkotti gorsi ogeeyyii fayyaa hojiirra oolus bakka baayyeetti hojiirra oolaa hin jiru.

Rakkoo kana furuuf mootummaan tarkaanfii fudhachuu qabaa jedhan.

Kantiibaan Magaalaa Beddellee,Obbo Yideneqaal Gazzahanyi rakkoo kana furuuf buufatni konkolaataa Magaalaa Beddellee yeroof akka cufamu ta'eera;Sochiin Baajaajiis dhaabbateera jedhan.

Itti gaafatamaan Itti Aanaa Waajjira Eegumsa Fayyaa Godinichaa, Obbo Fayisaa Sooressaa Godinichatti Namootni Kanaan dura Vaayirasii Koronaa tiin qabamuu hin oolan jedhamuun Shakaman 3 qorannoo taasifameen dhibicharraa bilisa ta'aniiru jedhan.weerara vaayirasii kana ittisuuf hawaasni dhaamsa ogeessota fayyaa fi mootummaa hojiirra oolchuu qaba jedhan.Wandimmaagany Asaffaatu gabaase.",health
687,"Mootummaan Naannoo Beenishaanguul Gumz jiraattonni naannichaa gorsa ogeeyyii fayyaa akka hordofan waamicha dhiyeesse.

Of dagannaan muul'atu yaaddessaa ta'uu preezdaantiin naannichaa,Obbo Ashaadlii Hasan ibsaniiru.

Obbo Ashaadliin ittisaa fi tamsa'ina vaayrasii koroonaarratti hoggansa nananichaa waliin mari'ataniiru.

Naannichatti manneen dhiichisaa fi iddoowwan namoonni itti heddummaatan akka cumafam murtaa'un ibsameera.

Geejiba ummataarratti heddumminni muul'atu akka dhaabbatu ajajamus, dhibaa'ummaan muul'atu tarkaanfii dabalataa kan barbaadu ta'uu preezdaantichi ibsaniiru.

Naannichatti baajaajonni miila 3 nama tokko qofa fe'anii akka socho'an murtaa'era.

Geejibni ummataa dandeettii fe'umsa isaanitirraa walakkaadhan hir'isanii fe'uun tajaajila akka laatan kallattiin kaa'ameera.

Haawwan ulfi, haadholiin hoosisan, hojjettoonni sooromatti dhiyaatan boqannaa akka ba'an murtaa'era.

Manneen dhiichisaa, manneen poolii fi bashannanaa namni itti heddummaatu akka cumafan murtaa'era.

Geejibni ummataa magaalaa Asoosadhaa gara magaalota Oromiyaa, Asoosadhaa gara magaalota naannoo Amaaraatti taasifamu akka adda citu murtaa'era.

Konkolaattonni fe'umsaa nyaataa fi meeshaalee barbaachisoo dhiyeessan tajaajila akka laatan, baqattoonni buufataalee isaanitii akka hin sochoones murtaa'era.

Akka FBC gabaasetti,Naannichatti dhaabbilee daldalaa seeraan ala daballii gatii taasisan 271 irrattis tarkaanfiin fudhatameera.

Hoggansi mootummaa naannichaa olaanaan mindaa isaanii baatii tokko deeggarsaan kennaniiru.",health
688,"Vaayirasii Koroonaa ittisuuf gorsa ogeessota Fayyaa fi murtoowwan mootummaan dabarsu hawaasni hojii irra oolchu akka qabu,Abbootiin Gadaa Godina Arsii dhaaman.

Hawaasni ofii fi namoota biroo tatamsa'ina vaayirasii kanaarraa baraaramuuf gorsa ogeessonni fayyaa dabarsanii fi murtoo mootummaan yeroo gara garaatti dabarsu hojiirra oolchuu akka qaban Abbootiin Gadaa kunneen dhaaman.

Uummanni qulqullina dhuunfaa fi naannoo isaa eeggachuun of eegannoo barbaachisu hunda gochuu akka qabus himan.

Haalli waliin jireenya hawaasichaa aadaa fuudhaa fi heerumaa akkasumas Afooshaa hawaasni bakka tokkotti akka heddummaatu taasisa waan taheef kun ammoo tatamsa'ina vaayirasii koronaatiif haala kan mijeessu waan taheef hawaasni yeroodhaaf sirnoota akkasii kamuu dhaabuu akka qabu dhaaman.

Iddoowwan Manneen Amantaa fi kadhannaa akkasuma gabaa namootni itti heddummaatan hawaasni deemuu akka hin qabne akeekkachiisan.

Ummanni Tatamsa'ina weerara vaayirasii koronaa to'achuuf murtoo mootummaan dabarse hojiirra oolchuu akka qabus dhaaman.

Kenna tajaajila Lammummaa namoota deeggarsa barbaadaniif walitti qabamaa jiru hawaasni waan qabu gumaachuu akka qabus dhaamaniiru. Nageesoo Galchuutu gabaase.",health
689,"Keeniyaatti namoonni 8 haaraa qabamuu himame.

Keeniyaatti namoonni 8 sa'aatii 24 keessatti vaayirasii koroonaan akka qabaman ibsameera.

Akka Barreessa Fayyaa biyyitti Mutaahi Kaguwe jedhanitti, walii gala biyyaatti keessatti namoonni vaayirasiichaan qabaman 50 irraa gahuu himaniiru.",health
690,"Godina Arsiitti Weerara Vaayirasii Covid-19 to'achuuf kan oolu Birriin miiliyoona 3 walitti qabame.

Godinichatti weerara vaayirasii koranaa ittisuuf deeggarsa kenna Tajaajila Lammummaatiin meeshaaleen gara garaa fi Birriin miiliyoona 3 walitti qabamuusaa walitti qabaan Koree kenna tajaajila lammummaa Godinichaa,Obbo Abbaabbuu Waaqoo himan.

Deeggarsi kun sababa vaayirasii koroonaatiin wal qabatee namoota meeshaalee of eeggannoo fi nyaata bitachuu hin dandeenye kennama jedhame.

Deeggarsa kanas dhaabbilee gara garaa, dureeyyii fi namoota dhuunfaa irraa walitti qabame.
Dhaabbilee deeggaran keessaa Warshaan Cilaaloo Food Complex isa tokko.

Warshichi kanaan duras deeggarsa sadarakaa Naannoo Oromiyaatti walitti qabamaa jiruuf Birrii miil.1 gumaacheera jedhame.

Ammas nyaata akka makoronii fi paastaa Birrii kuma 50tti shallagamuu fi Birrii kuma 50 walumatti Birrii kuma 100 deeggare.

Haalli weerara vaayirasii koronaa kanaa kan hammaataa deemu taanaan Gamoo warshichaa tajaajila tursiisaaf akka gumachan, Hoji Gaggeessaa Warsichaa, Obbaa Kamaal Deeksisoo himan.

Bulchaan Godina Arsii Obbo Jamaal Aliyyi Godinichatti weerara vaayirasii koroonaa to'achuu fi hubannoo hawaasaa cimsuuf hojiiwwan hedduun hojjatamaniiru jedhan.

Hawaasnis gorsa ogeessota fayyaa dhageeffachuun hojiirra akka oolchu
dhaaman.Nageessoo Galchuutu gabaase. ",health
691," Namootni haaraa lama COVID19'n qabaman Naannoo Amaaraa irraa ta'uu Ministeerri Fayyaa beeksise.

Sa'aatii 24 darbanitti namoota 66'f qorannoo taasifameen namoonni lama vaayirsichaan qabamuu,Ministirri, Fayyaa Dr Liyaa Taaddasaa himan.

Namoonni kunneenis Naannoo Amaaraa akka ta'an ibsaniiru.

Namoota lamaan keessaa takko Dubaayiirraa gara Baahir Daar kan deebite yoo taatu, namni biraan ammoo Ameerikaadhaa gara naannichaatti deebi'uun magaalaa Addiis Qoidaam kan jiraatudha jedhameera.

Yeroo ammaa kana namoota lachuufuu hordoffiin taasifaamaa akka jiru, Dr Liyaan himan.

Mootummaan naannichaa namoonni torbee sadi darban keessa biyyoota alaa irraa galanii gara naannichaa seenan, hatattamaan dhaabbata fayyaa isaanitti dhiyoo jirutti akka gabaasa godhan hubachiisee jira.",health
692,"Godina Shawaa Lixaa fi magaalaa Ambotti dhibee koronaatiin namootni sadii shakkamanii qorannoo gaggeefameen sadanuu bilisa ta'uu isaanii Bulchiinsi,Godina Shawaa Lixaa Beeksise

Godinichatti dhibee koronaa dursanii of irraa ittisuuf duulli harka dhiqannaa cimee itti fufeera.

Haa ta'u malee qajeelfamni wal irraa siiquu Ministeerri Fayyaa baase guutummaatti hojiirra oolchuurratti qaawwi jira jedhame.

Namootni hotelotaa fi iddoo bunaatti walitti qabamanii akka jiran, sochiin gabaas itti fufeera.

Akka rippoortara keenya Yeroon Toleeraatti Meeshaaleen qulqullinaa Sanitayizeriifi alkooliin bufata fayyaa mootummaa fi manneen qoricha dhuunfaa keesssa hin jiru.

Meeshaalee qulqullunaa kanneen akka alkoolii Hospitaalota lama keessatti Itaanoolii irraa oomishamaa akka jiru Waajjirri Fayyaa Godinicha beksiseera.

Koreeleen ittisa koronaa Godina irraa hanga gandaatti hojiitti seenee jiraachuu Bulchaa Godina Shawaa Lixaa,Obbo Diriirsaa Waaqumaa himaniiru.

Ta'us sochiin gabaa fi waliirraa hiiqu mootummaan baase hojiirra akka oolus waamicha dhiyeessaniiru.Yeroon Toleeraa gabaaseera",health
693,"Itiyoophiyaa keessatti namoonni vaayirasii koronaan qabamn 23 ga'uusaanii, Ministirri Muummee,Dr Abiyyi Ahimad himan.

Itiyoophiyaa keessatti namoota 800 oliif qorannoon vaayirasii koronaa tasifamee namoonni 23 vaayirasii kanaan qabamuu himaniiru,

Namoonni lama yaala argatanii yeroo ammaa bayyanachuu kan himan Dr Abiyyi namni dhibee kanaan du'e akka hin jirre ibsaniiru.

Ummanni biyyattii qajeelfamootaa fi gorsa ogeessotafayyaa irraa darbaa jiru hojiirra oolchuun vaayirasii kana ofirraa ittisuu akka qabu waamucha dhiyeessan.",health
694," Itiyoophiyaatti namoonni lama COVID-19 irraa bayyanachuun himame.

Itiyoophiyaatti namoota koronaa vaayirasiin qabamuun isaanii mirkanaa'e 21 keessaa lama dhibee kanarraa bayyanachuu isaanii Ministeerri Fayyaa beeksisee jira.

Namoonni lamaan wal'aansa fayyaa isaaniif kennamaa ture sirriitti hordofuun dhukkubicharraa guutummaan guutuutti bayyanataniiru jedha Ministeerichi.

Haa ta'u malee, of-eeggannoof jecha bakka itti adda baafamanii tursiifaman keessatti hordoffiin ammallee taasifamaaf akka jiru Dr. Liyaa Taaddasaa himaniiru.

Ogeeyyiin fayyaa Hospitaala Eekkaa Kotobee kan wiirtuu wal'aansa dhibee COVID-19 ta'uun yeroo ammaa tajaajilaa jiru keessa hojjetan, bayyanachuun namoota lamaan kanaa jajjabina akka kenneef dubbatu.

Erga vaayirasiin kun Itoophiyaa keessatti argamee kaasee torbanooti darban dadhabbii hedduu kan qabaan ture jedhu ogeeyyiin kunneen.

Namoota hanga har'aatti Itoophiyaa keessatti Covid-19n qabamuun isaanii mirkanaa'e keessaa 14 lammilee Itoophiyaa, afur lammilee Jappaan, tokko lammii Ingiliiz, tokko Ostiriyaa, kan biraan tokko ammoo lammii Moriisheesidha.

Lammileen Jappaan Itoophiyaa keessatti qoratamanii akka vaayirasichaan qabaman mirkanaa'e keessaa lama gara biyya isaanii kan deeman yoo ta'u, lammileen Itoophiyaa lama ammoo guutummaan guutuutti dhibee kanarraa bayyanataniiru.

Namoonni Itoophiyaa keessatti koronaavaayirasiin qabamuun isaanii mirkanaa'ee lakkoofsaan 21 ta'anillee yeroo ammaa kana namoonni vaayirasicha qaban (active cases) 17 qofa.

Akka gabaasa BBCtti, hanga ammaatti Itiyoophiyaa keessatti namoota koronaa vaayirasiin qabaman keessaa nama jabaa dhukubsatan tokkorraa kan hafe sababii Covid-19 namni du'e tokkollee akka hin jirre Ministerri Fayyaa beeksiseera.",health
695,"Koronaavaayirasiin Amerikaatti namoota hanga 200,000 ajjeesuu danda'a'a jedhame.
Reuters

Dursaan ogeessotaa mootummaa Ameerikaa namoonni qabaman dabaluun isaa itti fufee jennaan namoonni 200,000 ta'an du'uu danda'u jechuun akeekkachiisan.

Dursaan koree addaa ittisa koronaavaayirasii bulchiinsi Tiraamp ijaaree Dr. Antoonii Faa'uchii tilmaama kana kan kennan Dilbata ture.

""Wanta amma argaa jirru kana ilaaluudhaan, namoonni 100,000 fi 200,000 gidduu ta'an du'uu danda'u,"" jechuun CNN'tti himan.

Haata'u malee, of eeggannoo barbaachisuuf ammoo waamicha hatatattamaas dhiyeessaniiru.

""Ani akka kun ta'u hin fedhu, tilmaama jijjiiramuu danda'udha.""
Ameerikaan yeroo ammaa sadarkaa addunyaatti baayyina namoota koronaavaayirasiin qabamaniin dursaa waan jirtuuf weerara kanaaf ""xiyyeeffannoo"" addunyaa keessa jirti.

""Niiwu Yoork keessatti rakkoon hamaan nu mudateera. Niiwu Orliyaan keessattis rakkoon hamaan nu mudateera.

Akkasuma ammoo naannoowwan biroottis rakkoo hamaan biroo nu qunnamuu mala ta'a,"" jedhann.

""Qorannoon qabatamaan hojiirra akka oolu arguun barbaada. Yoo sana gochuu dandeenyeef, dhorkaawwan kaa'aman hanga tokko deebisne kaasuu dandeenya,"" jedhan dursaan ogeessotaa kun.

Gutmmaa Ameerikaatti yoo xiqqaate namoonni 125,433 ta'an koronaavaayirasiin qabamuun isaanii kan mirkanaa'e yoo ta'u 2,201 kan ta'an ammoo du'aniiru.

Namoota koronaavaayirasiin haaraa qabaman gabaafameen Ameerikaan torban darbe keessa Chaayinaafi Xaaliyaaniin caaltee dursaa jirti.

Haata'u malee, lakkoofsi namoota du'anuu garuu biyyoota biroo keessatti caalaa gadi bu'aadha.
Keessumaa namoota Itilii, Ispeeniifi Chaayinaa keessatti kan du'an waliin wal-bira qabamee yoo ilaalamu akka lakkoofsa namoota vaayirasichaan qabamaniitti kan du'an xiqqaadha.",health
696,"Dhibeen Shiftoo aanaalee Godina Harargee dhihaa torba keessatti muldhachuun himame.

Bakka bu'aan Meedikaal Daareektara hospitaala Ciroo Dr. Ayichawu Mogos akka jedhanitti, hospitaala Cirootti mallattoo shiftootiin daa'imman qabaman wall'aansa argatanii galaa jiru.

Barmaatileen mana yaalaa geessuu dhiisuun miidhaa waan qabuuf nama shiftoon dhibame dhaabbilee fayyaa geessuun yaalsisuun bayyee barbaachisaadha jedhan.

Waajjira Fayyaa Godina Harargee dhihaatti dursaan garee hoggansa balaa tasaa fayyaa hawaasaa, Obbo Abdulhamiid Abduramaan aanaalee 7 godina harargee dhihaatti dhibeen shiftoo muldhate talaallii dursaatiifi wallaansaan tajaajilli kennamaa jira jedhan.

Barmaatilee barameen manatti daa'imman shiftoon qabaman hambisurraa dursanii talaalchisuu fi yoo dhibaman wallaanuurratti hawaasni xiyyeeffatee tumsa gochaa jiru itti fufuu qabas jedhan.

Mohaammad Usmaantu gabaase.",health
697,"Mootummaan Naannoo Amaaraa kaleessaa eegalee geejibni ummataa gara naannichaa akka hin seenne dhorke.

Kaleessa Bitootessa 20,2012 eegalee geejibni ummataa naannicha qaxxaamuru kamuu ittifamuusaa beeksiseera.

Murtichi eda halkan sa'aatii 6:00 eegalee hojiirra ooluu jalqabuusaa, Koomaand Poostiin Ittisa Weerara Vaayrasii Koroonaa beeksiseera.

Barattoonni yuunvarsiitii gara maatii isaaniitti galan garuu bifa addaatin kan keessummeeffaman ta'uu beeksiseera jedha FBCn.
Hordoffii isaatif caasaa nageenyaa naannichaatif ajajni kennameera.",health
698,"Eritiraatti lakoofsi namoota COVID -19 qabamanii 12 gahe

Imaltoonni jaha osoo gara biyyattiitti balalhinsi Bitooteessa 25 hin dhorkamiin dura biyyattii gahan qoratamuun koronaavaayirasiin qabamunsaanii mirkanaahe.

Akka ibsa Ministira Odeeffannoo Ertiraa, Minstira Fayyaa biyyattii eeruun galgala kana baaseetti, qorannoo guyyoota darban sadii gaggeefameen namoonni kunneen COVID-19hn qabamunsaanii mirkanaahe jedha gabaasni BBC.

Isaan keeessaayis shanan isaanii dubartoota yoo tahan umuriinsaanii waggaa 32 hanga 60 jidduutti argama.

Namooota kanneen keessa arfan isaanii battaluma Buufata xiyyaaraa Asimaraa ga'anitti gara iddo adda baafamanii itti turan keessa turuun isaanii ibsameera.

Haatahu malee, dhukkubsattoonni lamaan garuu, wayita buufata xiyyaaraatti hohiisaanii safaramuutti mallattoo homaa waan hin agarsiifneefuu adda osoo hin bahiin turan jedhame.
Haaluma kanaanis biyyattii keessatti ammatti namoonni COVID-19 qabamuunsaanii mirkaneeffame 12 gaheera.

Dhukkubsattoonni hunduu wallaansa fayyaa barbaachisu argataa jiraachuus himame.",health
699,"Akka Adduunyaatti namoonnii vaayiraasii koroonan qabamani kuma 700 ol gahuu midiyaaleen garagaraa gabaasaa jiru.

Vaayiiraasiin koroonaa biyyootaa 200 kessatti babalhachuun namoota kuma 704 yommuu qabuu ,namoota kuma 33 fi 200 ol immoo lubbuusaani galaafateera.

Hanga ammatti namoonni kuma 100 fi kuma 50 tahan vaayiiraasichaa irraa dandamachuun gara mana isaanitti deebihaniru.

Ameeriikaan lammiileen ishee kuma 1 00 fi kuma 32 ol vaayiiraasiichaan qabamuun sadarkaa Adduunyaatti biyyaa jalqaaba yoo taatu lammiileen biyyatti kuma 2 fi 350 duhaaniru.
Guyyaa harha qofa biyyattiti namoonni 131 duhaniru.
Italitti namoota kuma 97 ol vaayiraasichaan qabaman kessaa namoonni kuma 10 ol duhaniru.

Biyyattiti guyyaa harha qofa namoonni 756 duhaniru.
Iddoo kahumsaa vaayiirasichaa kan taate Chaayinaan dhibee vaayiiraasii koroonaa tohachuu kan dandesse yoo tahu lammiileen kuma 83 ol vaayiiraasichaan qabaman keessaa lammiileen kuma 3 fi 300 duhaniru.

Ispeenitti namoonni kuma 78 ol kan qabaman yoo tahu namoonni kuma 6 fi 600 ol duhaniru; guyyaa harha qofa lammiilee 624 dhabde jirti jedhameera.",health
700," Raayyaan Ittisaa Biyyaa Vaayiraasiin koroonaa akka hin babalhanneef hojjaacha jiraachuu beeksise.

Waliitti Qabaan Koomaandii Poostii fi bakka buhaan gaggeessa fayyaa rayyaa ittisaa, Birgaadeer Jeenaral Yiilmaa Makuwaanninti, koomaandii poostiin, hojii rayyaa ittiisaa dammaqinaan akka hojjatamuuf gareewwan isaa jalaatti ramadamaaniin hojjaacha jira jedhan.

Vaayiraasichii Raayyaa Ittisaa Biyyaa gidduutti yoo muudate ogeessoota fayyaa dabalataa fayyadamuuf Yuunvaarsiiti Raayyaa Ittiisaa waliin hojjachuuf akka yadaames himaniru.
Barattoota yuunvaarsiitichaas hojiin dirqama lammummaatif qophessuun hojjaatama jiras jedhaniru.

Akka biyyaatti hanqinnii meeshaa walhansaa akka jiruus himuun, meeshaalee vaayiiraasii kooronaa ittisuuf fayyadan Miniisteera Fayyaarraa argaman kutaalee Raayyaa Ittisaatif kan raabsamuudhas jedhaniru.

Akka gabaasa TOItti Hospitaala Xoor Haayiloochitti maashiniin hoohina qaama qorachuuf fayyaduu tajaajila kennaa kan jiruufi dhukkubsaatan gara hospitaalichaa dhufe qoorannoon kan taasifamuuf akka tahe Qindeessaan hospitaalichaa Birgaadeer jeenaraal Shawaayyee Haayilee himaniru.",health
701,"Itoophiyaatti hanga ammaatti namni vaayirasii koroonaan duhee tokkollee akka hin jirree Ministeerri Fayyaa beeksise.

Dhibee vaayiiraasii koroonaa ilaalchiisee odeeffaannoo sobaa tamsasuus tahe fudhachuun rakkoo amma Idil-Adduunyaa muudateen rakkoo xiin-sammuu cimaa akka gessisuus manni hojii Ministeerichaa ibseera.

Hawaasnis odeeffannoowwan sobaa midiiyaa hawaasaa garaagaratiin tamsahani irraa of eeguu akka qabu hubachiseera.

Ministeerichis hojii suukaneessaa akkanaa hawaasni akka balaaleffatuu fi ittisuu akka qabuu dhaamsaa dabarseera.

Waahee vaayiiraasii koroonaa ilaalchisee mootuummaan odeeffannoo sirrii fi waaqtawaa dhiyyeessaa kan jiru waan taheef hawaasni karaalee ittisa vaayiraasichaa irratti xiyyeffannoo gochuun hojiirra olchuu akka qabu hubachiseera.
Dargaggoonni Magaalaa Shaashamannee hoggantoota naannoo Oromiyaa fi magaalaa Shaashamannee waliin magaalaa keessaa deemuun hawaasa ittisa dhibee koronaa barsiisan.
Sadarkaa Naannoo Oromiyaatti tattamsa'inni vaayirasi Koronaa irra jiruu ilaalchiise Hogganaa Itti Aanaa Biiroo Dhimmoota Komuunikeeshini Naannoo Oromiyaa Obbo Gizzaachoo Gabbisaa duubbisnee jirra.",health
702," Itoophiyaatti namoonni vaayiraasii koroonaan qabaman 21 gaheera.

Ministerrii Fayyaa namoota sadeen guyyaa har'a beeksiseen alatti namoonni dabalata lamaa vaayiraasii koroonaan qabamaniru jedhan Ministirri Fayyaa Dr. Liyaa Taaddasaa.

Namoonni vaayiiraasii koroonaan qabaman kunnen lammiilee Itoophiyaa jiraattoota magaalaa Finfinnee yoommuu tahan dhira ganna 38 fi dubara ganna 35 ti.

Namoonni lameenu yeroo gara garaa imala gara Dubaayitti taasisani kan turan waan taheef adda baafamuudhaan qorannoo laabiratoorii taasifameen vaayiirasi koroonaan qabamuu isaani mirkanaahera.

Yeroo ammaa kana dhukkubsattoonni 17 yaaliin taasifamaafi kan jiru yommuu tahu dhukkubsaatan tokkoo haala hammaataarraa waan jiranif yaaliin addaa taasifamaafi jira jedhan Dr. Liyaan fuula FB isaanirratti.

Dabalataanis namni dhibee vaayirasii kanarraa fayyan lama gaheeera.

Hawaasnis dhibee vaayiiraasii koroona irraa of eeguuf karaalee dhibee kana ittin ofirraa ittisuu fi ergaawwan mootuumma irra darban hojiirra olchuu qabu jedhameera.",health
703,"attamsa'ina weerara Vaayirasii COVID-19 tohachuudhaaf bulchiinsa magaalaa Asallaatti tajaajilli geejjibaa akka dhaabbatu Abbaan Taayitaa Geejjibaa Bulchiinsa Magaalaa Asallaa beeksise.

Akka Naanoo Oromiyaatti namoonni sadi(3) Magaalaa Adaamaatti vaayirasii koronaan qabamuusaanii Laabooraatooriin mirkanaahuusaa ganama kana Ministeerri Fayyaa erga beeksise booda dhoorkamuusaa abbaan taayitichaa himee jira.

Haalli Fe'iinsa geejjiba baajaajii tattamsa'ina vaayirasii kanaatiif mijataa waan taheef guyyaa hardhaa irraa kaasee tajaajilli geejjiba taaksii kamuu magaalittii keessatti akka hin kennamne itti gaafatamaan Abbaan Taayitaa Geejjibaa Bulchiinsa Magaalaa Asallaa obbo Jaarraa Agamee himaniru.

Tajaajila geejjibaa Ummataatiin wal qabatee mini baasiiwwan namoota xiqqeessanii akka fehenis daangeffameera jedhaniru.

Hawaasni Magaalichaa fi naannoo ishee kana hubatee mana isaaniitii akka hin baanes dhaamaniru.

Tajaajilli geejjiba taaksii kun yeroo hin murtoofneef kan dhaabbate tahuus himameera. Nageessoo Galchuutu gabaase.",health
704,"Rakkoon fayyaa sadaarkaa Idil-Adduunyaatti yeroo muudate kanatti, odeeffannoo sobaa tamsaasuun rakkinicha muudatee walin qixa miidhaa qaba jedha Waajjirri Ministira Muummee.

Namnii kamiyyuu yeroo rakkinaa kanatti odeeffaannoo sobaa tamsaasuu kana dhorkuuf gahee mata isaa guumachuu qaba jedheera Waajjirichi.

Mootuummaaan dhibee vaayiraasii koroonaa ilaalchisee gama Miniisteera Fayyaatin odeeffaannoo qindeessuudhaan ummataa biraan gaha jira.

Dabalataanis odeeffannoowwan gama Waajiraa miniisteera muummiichaan koree mana hojii miniisteeroota irraa babahani fi qaamoleen biroo hojii isaan rawwaatan qindeessuudhan odeeffannoo dabarsa akka jiran ni beekama.

Hawaasni yeroo rakkisaa kana qaama buhaa siyaasaa argachuuf sochahuu irraa dammaqee of eguu qaba jedha waajjirichi.

Odeeffannoo hawaasaa dabsuun fi lammiilee gidduutti sodaa fi jeequmsii akka kahuuf hojii yakkaan nama gaafachisuu rawwachuun badadha.

Waahee dhibee vaayiiraasii koroonaa irratti qaamoleen odeeffannoo kennaan Ministeera fayyaa fi Iniistiitiyuutii Fayyaa hawaasaa Itiiyoophiyaati.

Yeroo rakkiisaa kanatti qamooolen nageenyaa fi fayyuummaa hawaasatti shoororkummaa rawwataa jiranirratti qamooleen seera kabachiisan hojii isaani dammaqinaan akka hojjatan ajajuu Waajirri Miniistira Muummee beeksiseera.",health
705,"Sodaa vaayirasii koronaatiin Magaalaa Adaamaatti tajaajilli geejiibaa guutumaa guutuutti akka dhaabbatu tahe.

Magaalaa Adaamaatti vaayirasii koronaatiin namoonni 3 qabamani argamusaanitiin tajaajilli geejibaa hardharraa eegalee guutumaa guututti akka addaan citu tahusaa Biiroon Dhimmoota Kominikeeshinii MNO beeksise.

Sochiin namootaa magaalatti keessatti taasifamuus haala muraasa taheen akka addaan citu godhamuusaa Hogganaan Itti Aanaan Biiricha obbo Gizaachoo Gabbisaa etvitti dubbataniiru.
Godina Gujii Lixaatti daldaltoota tattamsahina Vaayirasii Koroonaa sababeeffachuun daballii seeraan alaa taasisan irratti tarkaanfiin fudhatamaa jiraachuu Waajjiirri Daldalaa Godinichaa beeksise .",health
706,"Qaama midhamtootaaf gargaarsi dhibee Vaayiiraasii Koroonaa ittisuuf fayyaduu taasifame.

Carraqqii dhibee vaayiraasii koroonaa ittisuuf taasifamuu irratti, Bulchinsii Magaalaa Finfinnee qaama miidhamtootaf gargaarsa taasisera.

Kantibaa itti aanaan Bulchiinsaa Magaala Finfinnee Injiinaar Taakkalaa Uumaa, Feedereshinii Waldaa Qaama Midhamtootaa Biyyaaleessa Itoophiyaatiif meeshaalee vaayiiraasii koroonaa tohachuuf gargaaran kennaniru.

Gargaarsiichi, feedereshiini qaama miidhamtootaatif kan kenname yoomuu tahu gara waldiichaatin qaama miidhamtootaaf kan raabsamuu tahas jedhameera.

Gargaarsii bulchiinsi magaalichaa gumachees nyaata fi meeshaalee qulqullinaa qaama eggachuuf fayyadan akkasuumas lafa kaaree meetrii kuma 3 irratti gamoo ijaarsisee waldiichaaf akka kennuus waajirrii kantiibaa beeksiseera.",health
707,"Agarsiisa fayyaa iftaan eegalamuun namoonni kuma 30 tajaajila walhaansa tolaa ni argatu jedhame.

Sadarkaa Afrikaatti isa jalqabaa kan tahe agarsiisni fayyaa biyyoolessaa Finfinnee, galma Barkumeetti Wiixata, Sadaasa 22 hanga 24 bara 2012tti mataduree, Fayyaa koo nan eeggadha"" jedhuun kan gaggeeffamu tahuu Waldaan Hojjechiistoota Dhaabbilee Fayyaa Dhuunfaa Finfinnee beeksise.

Daarektarri waldichaa, Aadde Efraataa Araggaa ibsa Biiroo Fayyaa Finfinnee wajjin kennaniin, agarsiisniifi konfiransiin fayyaa biyyoolessaa guyyoota sadiif turu kun yeroo jalqabaatiif kan gaggeeffamudha jedhan.

Agarsiisa kanarratti walahansiifi qorannoo akaakuuwwan dhukkuboota kanneen akka dhiibbaa dhiigaa, ‘HIV/Edsiih, gadameessaa, ija, ilkaan, akkasumas dhukkuboota garagaraatiif ogeessota fayyaatiin kan kennamu tahuus himaniiru.

Walhaansa kanaan guyyaatti namoota kuma 10f tajaajila kennuuf kan karoorfate tahuus eeranii, guyyoota sadan gaggeeffaman keessatti namoota kuma 30f tajaajila kennuuf qophiin xumuramuu ibsaniiru.

Agarsiisa kanarratti doktaroonni, ogeessonniifi dhaabbileen fayyaa biyyoota kanneen akka Hindii, Chaayinaa, Ameerikaa, Keeniyaa, Jarmaniifi kkf kan hirmaatan tahuus daarektarittiin dubbataniiru. Kanaaf namni kamuu walhaansa tolaa kana argachuu dandahu ibsaniiru.

Biiroo Fayyaa Finfinnee bakka buhanii ibsa kan kennan Obbo Geetuu Bisawu gamasaaniin agarsiisni fayyaa akkasii yeroo jalqabaatiif geggeeffamuun buhaa guddaa qaba jedhaniiru.

Kaayyoo ijoon agarsiisichaa walhaansa tolaa kennuu cinaatti damee fayyaa addunyaatti beeksisuu, biyyoota gidduutti hariiroo uumuu, muuxannoo waljijjiruufi tajaajilli damee fayyaa dhuunfaatiin kennamu beeksisuu akka tahe himaniiru.

Waldaan Hojjechiistoota Dhaabbilee Fayyaa Dhuunfaa Finfinnee buhuura labsii lakkoofsa 377/96tiin kan hundaaheefi Biiroo Dhimma Hojjetaafi Hawaasummaa jalatti bara 2006 kan galmaaheedha.",health
708,"Magaalaa Adaamaa fi Hawaasaatti biifaan keemikaala farra ilbiisota dhibee qaqqabsiisanii raawwatame.

Magaalaa Adaamaa iddoowwan sochiin namootaa itti heddummaatutti biifaan keemikaalaa raawwatameera.
 
Biifaan keemikaalaa harha raawwatame kun wantoota dhibee qaqqabsiisan balleessuuf kan kaayyeffate tahuu bulchiinsi magaalichaa beeksiseera.
 
Naannolee vaayrasii koroonaatin faalamuun shakkaman qulqulleessudhas jedheera.
 
Jiraattonni sochii hin barbaachisnerraa akka of qusatanii fi of eeggannaa taasisanis dhaamameera.
 
Bifuma walfakkaatun magaalaa Hawaasaattis harha ganama biifaan keemikaalaa raawwatameera.
 
Biifaan keemikaalichaa yammuu raawwatamutti daandileen imala konkolaattotaarraa bilisa turan.
 
Magaalaa Finfinneettis Dilbata darbe daandilee jajjaboo 13rratti biifaan keemikaalaa raawwatamuun ni yaadatama.
",health
709,"Daldaltoonni ummata cinaa akka dhaabbatan waamichi dhiyaate.
 
Rakkoo dhiyeessii fi raabsaa oomishaaleerratti muulhatu furuuf Ministeerri Daldalaa fi Indaastirii FDRI fi Biiroon Daldalaa Finfinnee marihataniiru.
 
Maricharratti oomishtoonni, dhiyeessitoonnii fi raabsitoonnis hirmaataniiru.
 
Ministirri ministeerichaa obbo Malaakuu Aallabalii fi hoggansi Biiroo Daldalaa Finfinnees hirmaataniiru.
 
Hawaasni daldalaa buhaa hin malle argachuurra lammii fi biyya ilaalcha keessa galchuun qaqqabamummaarratti hojjechuu qabus jedhameera.
 
Daldaltoota daballii gatii hin malle taasisanirratti tarkaanfiin fudhatamaa turuu fi ammas cimee kan itti fufu tahuun ibsameera.
 
Tizzitaa Dassaalanyitu gabaase.
",health
710,"Ityoophiyaatti namoonni dabalataa 3 vaayrasii koroonaatin qabamuun mirkanaahe.

Ministeerri Fayyaa FDRI akka beeksisetti waliigalaan qorannoon laaboraatoorii namoota 1013 hojjetameera.

Sahaa 24 keessatti qorannaa laaboraatoorii hojjetameen namoota sadirratti vaayrasichi muulhachuun mirkanaahera.

Haaluma kanaan waliigalaan namoonni amma ammaatti vaayrasii koroonaatin qabaman 25 gahaniiru.

Namoonni lamaan vaayrasichaan qabamuun isaanii mirkanaahe kan umrii waggaa 30 fi 36 yammuu tahan, bifa dirqisiisaan tursa addaa keessa kan turanidha.

Lamaanuu balalii walfakkaatadhaan Bitootessa 15,2012 gara biyyaa kan dhufanidha.

Mallattoo irratti muulhateen hordoffiin taasifamaafii tureeras jedheera Ministeerri Fayyaa.

Namni sadaffaan ammoo jiraattuu magaalaa Finfinnee fi umrii waggaa 60 yammuu tahan, Bitootessa 6,2012 Faransaayii gara biyyaa kan deebihanii fi tursa keessa kan turanidha.

Hordoffii yaala adda baasanii wallaanuu keessa kan jiran namoota 21 yammuu tahan, 2 hordoffii wallaansa cimaa keessa jiru.

Kanaan dura akka ibsametti namoonni lama gara biyya isaanii kan deebihan yammuu tahu, lama guutummaan dandamataniiru.
",health
711,"Walirraa hiiqinsi qaamaa iddoowwan gabaa fi geejibaatti hojiirra ooolaa akka hin jiraatin ibsame.
 
Koreen Biyyoolessaa Ittisa Vaayrasii Koroonaa marii intarneetiin gaggeessera.
 
Waajjirri Muummee Ministiraa akka beeksisetti marichaan hojiin hojjetamaa jiru gamaaggamamee kallattiin kaahameera.
 
Walirraa hiiqinsi qaamaa hojiirra akka oolu hojiin hubannaa uumuu hojjetamaa turus, iddoowwan gabaa fi geejibaatti hojiirra oolaa akka hin jiraatin ibsameera.
 
Walgeettiiwwan amantaa tamsahina vaayrasii koroonaaf haala mijeessaa jiraachuun ibsamuun, of eeggannoo fi qajeelfamoota hojiirra oolchuun murteessaa tahuu ibsaniiru.
 
Hojiin hubannaa uumuu seera kabachiisuu waliin ni hojjetamas jedhameera.
 
Muummee ministiraa Dooktar Abiy Ahimad hawaasni dhibicharraa akka of eegu, hojiiwwan hubannaa uumuuf xiyyeeffannaa akka laatu, qajeelfamoota laataman akka hordofu waamicha dhiyeessaniiru.
",health
712,"Koreen Ittisa Vaayrasii Koroonaaf Deeggarsa Walitti Qabduu deeggarsa Birrii miiliyoona 47 ol walitti qabe.
 
Vaayrasichi Ityoophiyaatti mudachuun booda mootummaan waamicha deeggarsaa dhiyeessen, namoonni dhuunfaa fi dhaabbileen tumsa taasisan itti fufaniiru.
 
Guyyaa harhaa dhaabbileen dhuunfaa fi mootummaa 12 tahan, Baankiin Intarnaashinaalii Oromiyaa(Birrii miiliyoona 5), Baankiin Daashan(Birrii miiliyoona 10), Meedrook Giruup(Birrii miiliyoona 10.845), Koorporeeshiniin Manneen Federaalaa( Birrii miiliyoona 10), Abbaay Baank( Birrii miiliyoona 3), Dabuub Gloobaal(Birrii miiliyoona 2), Awaash Inshuuraans( Birrii miiliyoona 3) fi dhaabbileen biroon waliigalaan Birrii miiliyoona 47 ol laataniiru.
 
Walitti qabaan korichaa Ambaasaaddar Misgaanuu Araggaan deeggarsi meeshaa fi maallaqaa cimee itti fufuu ibsaniiru.
",health
713," Ityoophiyaatti qorannaa laaboraatoorii sahaa 24 keessatti taasifameen namoonni dabalataa 3 vaayrasiin koroonaatin qabamuun isaanii mirkanaahe.

Ministirri Ministeera Fayyaa FDRI Dooktar Liyaa Taaddasaan akka beeksisanitti, Ityoophiyaatti waliigalaan namoonni vaayrasichaan qabaman 29 gahaniiru.

Amma ammaatti namoota 1083f qorannaan laaboraatoorii kan taasifame yammuu tahu, sahaa 24 keessatti ammoo samuudaan 68 qoratameera.

Haaluma kanaanis namoonni dabalataa sadi vaayrasichaan qabamuun kan mirkanaahe yammuu tahu, amma ammaattis waliigalaan namoonni vaayrasichaan qabaman 29 gahaniiru.

Sadanuu Ityoophiyaanota yammuu tahan, takka dubartii umrii waggaa 33 yoo taatu Jibuutii, Braaziil, Hindii fi Koongoo Braazaaviil imalteetti.

Lammaffaan ammoo dargaggeessa umrii waggaa 26 yammuu tahu, amalli hojiisaa namoota biyyoota addaddaa imalan waliin kan gaggeeffamudha.

Sadaffaan nama umrii waggaa 32 yoo tahu, nama vaayrasichaan qabamuun isaa mirkanaahe waliin qunnamtii kan qabudha.

Sadaniifuu hordoffiin taasifamaa kan jiru yammuu tahu, namoota isaan waliin qunnamtii qaban hojiin adda baasuu hojjetamaa jira.

Namoota 25f hordoffiin yaala tursa addaa taasifamaa kan jiru yammuu tahu, lama hordoffii wallaansa cimaa galaniiru.

Namoonni lama kanaan dura dandamachuun kan ibsame yammuu tahu, of eeggannoof jedcha tursa addaatti horfdofamaa jiru.
",health
714," Ityoophiyaatti namoonni dabalataa 6 vaayrasii koroonaatin qabamuun isaanii mirkanaahe.
 
Sahaa 24 darbetti qorannaa laaboraatoorii samuudaa namoota 74f hojjetameen, namoonni dabalataa 6 vaayrasichaan qabamuun mirkanaahera.
 
Haaluma kanaan lakkoofsi namoota vaayrasichaan qabamanii 35 qaqqabuusaa Ministeerri Fayyaa beeksiseera.
 
Shanan magaalaa Finfinneetii, tokko ammoo magaalaa Dirree Dawaatii yammuu tahu, jahanuu Ityoophiyaanota tahuun isaanii ibsameera.
 
Kan magaalaa Finfinnee lamaan dhiirota umrii waggaa 35 fi 30 yoo tahan, Bitootessa 10 fi Bitootessa 8, 2012 Duubaayii kan dhufanidha.
 
Lamaanuu tursi addaa dirqisiisaan lammiilee biyyoota alaatii deebihaniif hojiirra osoo hin oolin dura Finfinnee kan galanidha.
 
Sadaffaan dargaggeessa umrii waggaa 28, arfaffaan kan waggaa 56, 5ffaan kan waggaa 30 yoo tahu; kanneen galmee imala biyyoota alaa hin qabani.
 
Namoonni kanneen qunnamtiin namoota biroo waliin qaban qulqullaahaa jira jedhameera.
 
Jahaffaan magaalaa Dirree Dawaa dubartii umrii waggaa 33 yoo taatu, nama kanaan dura vaayrasichaan qabamuun isaa mirkanaahe waliin hariiroo kan qabdudha jedhameera.
Namoota vaayrasii koroonaatin qabaman keessaa namni tokko dabalataan dandamate.

Ministirri Ministeera Fayyaa Dooktar Liyaa Taaddasaan kanaan dura namoonni lama vaayrasicharraa dandamachuu ibsanii, namni dabalataa tokkos dandamachuu eeraniiru.

Sahaa 24 keessatti qorannaan vaayrasii koroonaa 65 hojjetamee, samuudaawwan kanneen bilisa tahuun isaanii barameera.

Tursa adda baasanii wallaanuu keessa namoonni 25 jiraachuu fi namni tokko ammoo hordoffii wallaansa cimaa keessa jiraachuu ibsaniiru.",health
715,"Weerara vaayrasii koroonaa ittisuu fi miidhaasaa dandamachuuf biyyoota guddachaa jiraniif deeggarsi akka taasifamu daayreektarri olaanaa Dhaabbata Fayyaa Addunyaa Dooktar Teediroos Adihaanoom waamicha dhiyeessan.
 
Weerarri vaayrasichaa ega jalqabee baatii 4 guutuusaa yaadachiisanii, ariitidhaan sodaa addunyaa tahaa dhufuusaas ibsaniiru.
 
Yeroo kanattis biyyoonni guddachaa jiran lammiilee isaanii deeggaruuf waan rakkataniif, hawaasni addunyaa tumsa akka taasisu dhaamaniiru.
 
Biyyoonni guddinarra jiran rakkoon diinagdee fi miidhaa cimaan akka irra hin geenye tumsuuf hojjechaa jirras jedhaniiru.
 
Guyyootii dhiyootti namoonni miiliyoonni 1 vaayrasichaan qabamuu akka dandahanii fi kan lubbuun isaanii darbus kuma 50 akka qaqqabu eeraniiru.
 
Amma ammaatti vaayrasichaan biyyoota 205tti lubbuun namoota kuma 47 darbeera.
 
Amma ammaattis namoonni kumni dhibbi 9 fi kumni 38 ol vaayrasichaan qabamaniiru.
",health
716,"Oromiyaatti wiirtuleen laaboraatoorii qorannaa vaayrasii koroonaa hojii jalqabuufi.

Wiirtulee kanneenis yuunvarsiitota naannicha keessa jiran waliin qindoomuun hojiitti galchuuf Biiroon Fayyaa Oromiyaa hojjechaa jira.

Mootummaa naannichaatti sadarkaa itti aanaa preezidaantiitti hogganaan kilaastara hawaasummaa obbo Addisuu Araggaan akka beeksisanitti, wiirtuleen kanneen Adaamaa, Jimmaa, Naqamtee fi Haramaayaatti hundeeffamaa jiru.

Wiirtuuleen laaboraatoorii qorannaa vaayrasii koroonaa Haramaayaa fi Jimmaa, Yuunvarsiitii Haramaayaa fi Yuunvarsiitii Jimmaa waliin qindaahuun kan hundeeffamanidha.

Laaboraatooriiwwan kunneen guyyoota muraasa keessatti hojii qorannaa samuudaa dhiigaa kan eegalan tahuu obbo Addisuun beeksisaniiru.
",health
717,"Magaalaa Hararii fi Dirree Dawaatti biifaan keemikaala farra ilbiisota dhibee qaqqabsiisanii raawwatame.
 
Biifaan keemikaalichaa daandilee jajjaboo ummanni itti heddummaatuu fi iddoolee gabaatti raawwatameera.
 
Kanaan duras biifaan keemikaala farra ilbiisota dhibee qaqqabsiisanii magaalaa Finfinnee fi Hawaasaatti raawwatamuun ni yaadatama.
",health
718,"Naannoo Oromiyaa magaalota gurguddootti abbootiin qabeenyaa hoteelota 13 turtii addaa shakkamtoota vaayrasii koroonaatif gumaachaniiru.
 
Koreen Taask Foorsii ittisaa fi tohannoo naannichaa qorannoo hojii guyyoota afran darbanii geggeessuudhaan kallattii hojii guyyoota itti aananii kaahera.
 
Koreen taask foorsii olii hanga gadiitti hundaahe hojii hubannoo uumuu, tajaajila lammummaatin humna, beekumsaa fi qabeenyan tumsuu fi hojii hoggansa balaa tasaa hundagaleessa kennaa akka jiru eerameera.
 
Preezdaantiin mootummaa naannoo Oromiyaa obbo Shimallis Abdiisaan, hubannoo uumudhaan tamsahina vaayrasichaa ittisuu fi tohachuun olitti falli biroon hin jiru jedhaniiru.
 
Yaa tahu malee, hojii hubannoo uumuu miidiyaa fi tooftaalee koomunikeeshinii adda addaatin hojjetamaa jiruun cinaatti, ogeeyyii fayyaa fi caasaa sadarkaan jiruun nama hunda bira gahuuf sochii hanga ammaatti taasifameen lammiilee miiliyoona 9 qofa bira waan gahameef kana boodas hojii guddaatu eegama jedhan.
 
Akka odeeffannoo Biiroo Dhimmoota Koominikeeshinii Oromiyaatti qorannoo raawwii taask foorsii naannichaa harha geggeeffameen, abbootiin qabeenyaa dhuunfaa fi namoonni quuqamaan hirmaatan hoteela 13, siree 289, mankuusaa 2 fi meeshaalee qulqullinaa gosaa fi lakkoofsan heddumina qaban gumaachuun ibsameera.
 
Magaalota tokko tokko keessatti harka qalleeyyii deeggaruun, hojjettoota warshaa sababa of eeggannootif hirhifamaniif yeroof miindaa kaffaluu fi dhiyeessii meeshaalee of eeggannootin tumsuun balhinaan hojjetamaa jiraachuunis gamaaggamameera.
 
Hanga ammaatti daldaltoota daballii gatii hin malle taasisan 3,123 irratti tarkaanfiin kan fudhatame yoo tahu, daldaltoota 2,650f akeekkachiisni laatameera.
 
Daldaltoota 131 ammoo seeratti dhiyeessuuf hojjetamaa jira. Manneen qorachaa daballii gatii argisiisan 16 cufamaniiru.
",health
719,"Muumeen Ministiraa FDRI Abiy Ahimad yoo waliin dhaabbannee fi waldhaggeeffanne weerara vaayrasii koroonaa tohachuuf carraa ni qabna jedhan.
Muumeen Ministiraa FDRI Abiy Ahimad ibsa harha laataniin dagannaan yeroo ammaa ummata bira jiru gatii olaanaa nu kaffalchiisuu dandaha jedhan.
 
Qajeelfamaa fi ergaa darbu hojiitti hiikurratti hanqinni balhaan jiraachuu himaniiru.
 
Hanga humna keenyaa waliin marihachuu fi walgaraaruun miidhaa gahuu dandahu hirhisuuf hojjechuun barbaachisaadha jedhaniiru.
 
Jijjiirrama amalaa fiduu fi of eeggannoo cimaa taasisuun murteessadha tahuu ibsaniiru.
 
Haala ammaa keessa jirruun Ityoophiyaatti sososchi hunda daangeessuun miidhaan isaa kan caalu tahuu Muummeen Ministiraa FDRI Abiy Ahimad himaniiru.
 
Haalli diinagdee biyyattii guyyoota murasaaf balbala cufatanii ooluuf kan dandeessisuu miti jedhan.
 
Lammiileen biyyattii hedduun harkaa afaaniitti jiraatu waan taheef sochii hunda daangessuu caalaa of eegaannoo fi qajeelfama darbu fudhachuun sochohuutu furmaata taha jedhaniiru.
Vaayrasiin koroonaa biyyoota addunyaa diinagdee fi teeknooloojiin haalaan dagaagaan hunda laamsheessaa jiraachuu kan ibsan Muumeen Ministiraa FDRI Abiy Ahimad, Ityoophiyaatti ammoo tatamsahina vaayrasichaa ittisuuf sosochii hunda daangeessuun daraan rakkisaadha jedhan.
Waaheen dhibee kanaa biyya keenyaatti ajandaa erga tahe kan bubbule tahus weerara kana moohachuuf carraan qabnu ammaa fi amma qofa jedhan Muummeen Ministiraa.
 
Yoo waliin dhaabbannee fi waldhaggeeffanne weerara dhibee kanaa moohachuuf kaleessarra harha carraa olaanaa qabna jedhaniiru.
 
Muumeen Ministiraa FDRI Abiy Ahimad beektoonni beekkumsa isaaniin, ogeeyyiin Aartii ogummaa aartiin biyyaa fi lammiilee isaanii balaa dhufurraa baraaruuf hojjechuu akka qaban waamicha dhiyeessaniiru.
",health
720,"Afrikaatti namoonni vaayrasii koroonaan qabaman kum 8 tahan.
 
Ardichaatti biyyoota 50 ol keessatti dhibeen kun muulhateera.
 
Akka ragaan muulhisuutti Afrikaatti namoonni vaayrasii koroonaan qabaman kuma 8 ol yoo tahan, namoonni 330 ammoo duhaniiru jedhame.
 
Namoonni 705 ammoo dhibicharraa dandamachuu isaanii ibsameera.
 
Afrikaa Kibbaatti namoota kuma 1 fi 505 dhibichaan qabaman keessaa namoonni 9 yoo duhan, namoonni 95 fayyaniiru.
 
Aljeeriyaattis namoota kuma 1 fi 171 vaayrasii koroonaan qabaman keessaa namoonni 105 yoo duhan namoonni 65 dandamataniiru jedhame.
 
Gibtsitti ammoo namoota 985 dhibichaan qabaman keessaa namoonni 66 yoo duhan, namoonni 216 fayyuu isaanitu himame.
 
Moorookoottis namoota 858 dhibee COVID -19n qabaman keessaa 50 duhaniiru jedhame.
 
Baha Afrikaa Keeniyaatti namoota 122 dhibee kanaan qabaman keessaa namoonni 4 yoo duhan, namoonni 4 dandamataniiru.
 
Jiibuutiitti namoonni 50, Ityoophiyaatti namoonni 38, Eeritraatti namoonni 22, Soomaaliyaatti namoonni 7 yoo qabaman, kan lubbuun darbe hin jiru jedhame.
 
Waliigala akka addunyaatti namoota miiliyoona 1 fi kuma dhibba 1 fi kuma 40 fi 327 dhibee COVID -19 qabaman keessaa hanga sahaatii kanaatti namoonni kumn 60 fi 887 lubbuu isaanii dhabaniiru.
 
Namoonni kumni dhibbi 2 fi kumni 33 fi 930 ammoo dhibicharraa dandamataniiru.",health
721,"Sudaan Kibbaa namni jalqabaa vaayrasii koroonaa(COVID-19) qabamuu gabaaste.

Dubartiin umurii 29 biyyatti keessatti yeroo duraaf vaayrasichaan qabamuun ishee mirkanaaheera.

Dubartiin kun Gurraandhala 28 Neezarlaandis irraa Finfinnee qaxxamurte Jubaa kan galte tahuu ibsameera.

Kana hordofuunis mootummaan biyyattii lammileen of eeggannoo akka godhan kan dhaame yoo tahu, galgala sahaatii 2(8PM) hanga barii sahaatii 12(AM) sochohuun akka hin dandahamne labsee jira.

Manneen dhugaatii fi kilabiiwwan cufee, jiddugalawwan gabaa nyaataan ala waan hunda gurguranis akka cufaman ajajeera.

Manneen nyaataas warra qeheetti fudhatanii galan qofa keessummeessu jedhe ibsi waajjira itti aanaa preezdantii biyyattii baase.",health
722,"Muummeen Ministira Dooktar Abiy Ahimad hooggantoota paartilee morkattootaa waliin dhimma vaayrasi koroonaa (COVID-19) irratti mariahchaa jiru.

Dhiibbaa COVID-19 Ityoophiyaa irraan gahuu fi tarkaanfiiwwan dabalataa mootummaan fudhatu ilaalchisee guyyaa harhaa fi bor marii walitti aanu ni taasisu.

Qaamaan gargar fagaachuu hojiirra waan oolchaniif hooggantoota paartilee siyaasaa hunda walfaana arguun hin dandahamu. Kanaafuu garee xiqqaadhaan guyyoota walitti aanan lamaaf walgahicha kan gaggeessan taha.

Marii dansaa harha ganama gaggeessaniin kan galateeffatan yoo tahu, mariiwwan itti fufuun taasisaan buhaa walfakkaatu akka argamsiisan abdii qabachuu ibsaniiru.
",health
723,"Addunyaarratti lakkoofsi namoota vaayrasii koroonaatin lubbuu isaanii dhaban kuma 54 darbeera.
 
Amma ammaatti namoonni 1,026,974 vaayrasichaan yoo qabaman, 54,137 lubbuu isaanii dhabaniiru.
 
Namoonni 218,771 ammoo dhibicharraa dandamataniiru.
 
Ameerikaatti namoonni 245,573, Speenitti 117,710, Xaaliyaanitti 115,242, Jarmanitti 85,063, Chaayinaatti 82,509, Iiraanitti 53,183, Briitaaniyaatti 34,192, Swiizarlaanditti 19,145, Tuurkitti 18,135, Beeljiyamitti namoonni 16,770 vaayrasichaan qabamuun mirkanaahera.
 
Xaaliyaanitti namoonni 13,915, Speenitti 10,935, Faransaayitti 5,387, Iiraanitti 3,294, Chaayinaatti 3,203, Briitaaniyaatti 2,921, Ameerikaatti namoonni 1,562 lubbuu isaanii dhabaniiru.
 
Chaayinaatti namoonni 76,760, Speenitti 30,513, Jarmanitti 22,440, Xaaliyaanitti 18,278, Iiraanitti 17,935, Faransaayitti 12,548, Ameerikaatti ammoo 9,228 dhibee vaayrasii koroonaarraa dandamataniiru.
",health
724,"Yuunvarsiitin Jimmaa jiddugala wallaansa vaayrasii koroonaaf oolu qopheesse.

Jiddugalli Yaalaa Yuunvarsiitii Jimmaa siree namoota vaayrasii koroonaatin qabaman yaaluuf oolan 200 qopheessera.

Jiddugalichi namoonni vaayrasichaan shakkaman kumni 3 bakki itti keessummeeffaman; tursa addaa qabas jedhameera.

Laabraatoorii, veentileetarri meekaanikaalaa fi meeshaaleen yaalaa guutamuun, ogeeyyiin wallaansa fayyaa 300 tahanis leenjii fudhachuu isaanii daayreektarri olaanaa Inistiitiyuutii Fayyaa Yuunvarsiitii Jimmaa Dooktar Muhaammad Abbaa Maccaa himaniiru.

Preezdaantiin yuunvarsiitichaa Dooktar Jamaal Abbaa Fiixaan gama isaanitiin meeshaalee qulqullinaa fi vaayrasicha ittisuuf wantoota oolan waan naannorraa argamurraa oomishuf hojjetamaa jira jedhaniiru.

Hawaasa yuunvarsiitichaa fi sooreyyiidhan qindoomuun lammiilee saaxilamoo akka namoota daandirra jiranii gara maatiitti deebisuuf hojjetamaa jiraachuus eeraniiru.

Jiddugalli yaala vaayrasii koroonaa dhuma torbee kanaatti hojii ni eegala jedhaniiru.

Muktaar Xahaatu gabaase.",health
725," Ityoophiyaatti namootni vaayirasii koronaatiin qabaman yeroodhaa yerootti dabalaa dhufuun walqabatee Wiirtuun Qorannoofi Misoomaa Niwu Iiraa (New Era Research & Development Center) jedhamu Finfinneetti omisha ventilatarii oksijinii jalqabuuf haalduree mara xumuruusaa beeksise.

Wiirtichi kaampaanii teknolojii Nurdiin jedhamuu fi deggarsa mootummaa, akkasumas abbootii qabeenyaa muraasa wajjin maashinii dhukkubsattoota vaayirasichaaf oksijinii kennu (ventilatarii) biyyuma keessatti omishuuf karoorfatee hojjechaa kan jiru yoo tahu, guyyoota 15 booda omisha akka jalqabu ibseera.

Ittigaafatamaan teknolojii wiirtuu qorannichaa Obbo Naatnaahel Kabbadaa ibsa Kibxata darbe Gaazexaa Bariisaatiif kennaniin akka jedhanitti, meeshaalee meedikaalaa namootni vaayirasichaan qabaman ittiin walhaanaman keessaa ventilatariin oksijinii isa tokko waan taheef hanqinni maashinichaa akka hinmudanneef biyya keessatti omishuuf saffisa olaanaan hojjetamaa jira.

Dhaabbata Prees Ityoophiyaatu gabaase.
",health
726,"Addunyaarratti lakkoofsi namoota vaayrasii koroonaan qabamanii ariitiin dabalaa jiraachuu himame.
 
Addunyaarratti namoonni vaayrasii koroonaa qabaman miiliyoona 1 fi kuma dhibba 5 fi kuma 40 ol gahuu ragaan Yuunvarsiitii Hopkiins irraa argame ni agarsiisa.
 
Namoota qabaman kana keessaa namoonni kuma 90 tahan duhaniiru jedham.
 
Namoonni kumni dhibbi 3 fi kumni 42 ol ammoo dhibichaarraa fayyuu isaanii ibsameera.
 
Xaaliyaatti qofa ogeeyyiin yaalaa kumni 13 fi 522 dhibichaan qabamaniiru.
 
Dooktaroonni biyyaattii 100 ol lubbuu dhabuu isaanii himameera.
 
Ameerikaatti namoota vaayrasichaan duhan keessaa %70 lammiilee bifaan gurraacha tahaniidha jedhame.
 
Ingilizitti guyyaa harhaa qofa namoonni 881 lubbuu dhabaniiru jedhame.
Afrikaatti namoota kuma 11 fi 591 qabaman keessaa namoonni 578 duhaniiru.
 
Ardichatti namoonni kumni 1 fi 428 dandamataniiru.
 
Ollaa Ityoophiyaa Jibuutiitti namni tokko jalqabaaf guyyaa harhaa yoo duhu, biyyattiitti namoonni dhibichaan qabaman 140 gahaniiru jedhame.
 
Ityoophiyaatti namoota dhibichaan qabaman 56 keessaa lama yoo duhan, namoonni lama lubbuutti jiru jedhama.
",health
727," Giddugalli qorannoo vaayrasii koroonaa Jimmaa, Haramayyaa fi Naqamtee torbee dhufu hojii ni eegalu jedhame.
 
Naannooleen weerara vaayrasii koroonaa ittisuuf giddugala qorannoo laaboraatoorii fi iddoo kunuunsa garaagaraa magaalootaatti hundeessaa jiru.
 
Mootummaan naannoo Oromiyaa weerara vaayrasii koroonaa qolachuuf xiyyooffannoo olaanaan hojjechaa jira jedhame.
 
Naannichaatti giddugalli jalqabaa magaalaa Adaamaatti Kibxata darbe hojii eegaleera.
 
Ijaarsarra kan jiran giddugalli qorannoo vaayrasii koroonaa Jimmaa, Haramayyaa fi Naqamtee torbee dhufu hojii kan eegalan tahuu ibsameera.
 
Ogeeyyiin giddugalichaatti hojjetanis leenjii barbaachisu fudhachaa jiru jedhame.
 
Dabalataan meeshaleen qorannoof barbaachisan hundi guuttamuu isaanii ibsameera.
 
Yuunvarsiitii Haramayyaatti maashinoonni qorannichaaf tajaajilan lama qophaahuu isaanii daayreektarri Koollejjii Saayinsii Fayyaa Yuunvarsiitichaa Dooktar Yaadataa Dassee himaniiru.
 
Giddugalichi yeroo hojii eegalee guyyaatti namoota 700f qorannoo taasisuu dandaha jedhan Dooktar Yaadataan.
 
Yuunvarsiitii Jimmaattis maashinoonni lama qophaahuu daayreektarri Instiityuutii Fayyaa Yuunvarsiitichaa Dooktar Mahaammad Abbaa Maccaa ibsaniiru.
 
Namoota vaayrasichaan qabaman kan tajaajilu sireewwan 200 fi namoota shakkaman kan tajaajili sireewwaan kumni 3 ol tajaajilaaf qophii tahuu isaanii Dooktar Mahaammad himaniiru.
 
Yuunvarsiitii Wallaggaatti maashinoonni 6 tajaajilaaf qophaahuu isaanii Preezdaantiin Yuunvarsiirichaa Dooktar Hasan Yeesuuf ibsaniiru.
 
Giddugalichaatti meeshaalee fi ogeeyyii barbaachisu guutuun torbee dhufu hojiin ni eegalama jedhan Dooktar Hasan.
 
Afawarqi Alamuutu gabaase.
",health
728,"Minseensonni Maatii Mootoota Saahud Arabiyaa 150 ol vaayrasii koroonaan qabamuu isaanii ibsame.
 
Saahud Arabiyaatti aangahaa olaanaa tokko dabalatee miseensonni maatii mootoota biyyaattii 150 ol vaayrasii koroonaan qabamuu isaanii Za Niiw Yoork taamsi gabaaseera.
 
Bulchaa olaanaan magaalaa Riiyaad Biis Baandir Biin Abdulaaziiz umrii waggaa 70tti vaayrasii kanaan qabamuu isaanii himameera.
 
Mahammad Biin Saalmaanis qophaatti of baasniiru jedhame.
",health
729,"Namoonni iddoo tursiisa addaa keessa turan 554 vaayrasichaarraa bilisa tahuu isaaniin gara hawaasatti makaman jedhame.
 
Guyyoota 14f iddoo tursiisaa addaa keessa kan turan namoonni 554 qorannoo taasifameefiin vaayrasii koroonaarra bilisa tahuu isaaniitiin gara hawaasatti akka makaman godhamuu Ministirri Ministeera Fayyaa FDRI Dooktar Liyaa Taaddaasaa ibsaniiru.
 
Namoonni kunneen yeroo gara hawaasatti makaman hawaasni loogii malee isaan simachuu akka qaban ibsaniiru.
 
Yeroo ammaa namoonni kumni 2 fi 36 iddoo tursiisa addaa keessatti ogeeyyii yaalaan hordoffiin taasimaafii akka jiru Dooktar Liyaan dubbataniiru.
 
Ityoophiyaatti namoonni alaa galan dirqamaan iddoo tursiisa addaa keessa akka turan murtaahuun isaa weerarri dhibichaa daraan akka hin babalhanneef shoora olaanaa bahuu isaas himaniiru.
",health
730,"Konfiraansiin Inshuraansii Fayyaa Hawaasaa Naannoo Oromiyaa Adaamaatti tahamaa jira.
Hogganaan Biiroo Eegumsa Fayyaa Oromiyaa Dr. Darajjee Dhugumaa tajaajila Inshuraansii fayyaa hawaasaa hojiirra oolchuuf hojii hojjetameen buhaan fooyyee qabu argamaa jira jedhan.
Buhaawwan argaman Godinaalee fi aanaalee gidduu garaa garummaan balhaa tahe jiraachuu, kutannoo fi kahumsi Hooggansaa bakkaa bakkatti garaa garummaa guddaa agarsiisuu, xiyyeeffannoon gaggeessaa laafaa tahuun hanqinoota mulhatani.
Kanaaf qindoominaan hojjechuun hawaasa fayyummaansaa eegame horachuuf dirqama jedhan.

Hojichi seektara tokko qofaan kan raawwatamu osoo hin tahiin gaggeessitoonnii fi hooggantoonni Mootummaa sadarkaan jiran waliin qindaahuun dhimmichaaf xiyyeeffannoon barbaachisa kennuun kan raawwatamu tahuunsaas hubatamu akka qaba.Kenna tajaajila dhaabbilee fayyaa keessatti kennaman fooyyessuu, hawaasa balhaa sochoosuun hirmaachisuun hojiitti galchuu fi hojiiwwan sadarkaa naannootti raawwataman akka wal fakkaataniif qindoominaan akka hojjetamuu qabu himaniiru.
Konfiraansii kanarratti waraqaawwan marii garaagaraa kan dhihaatan yoo tahu, Ejensii Inshuraansii Fayyaa Hawaasaa Feederaalaa, oggantoota Biiroo Fayyaa Oromiyaa Naannoo hanga sadarkaa godinaatti jiran, Bulchitoota godinaa, Itti Gaafatamtoota Paartii Badhaadhinaa magaalotaa fi qooda fudhattoonni irratti hirmaatan.",health
731,"Itti gaafatamtoonni Hospitaalota Oromiyaa adda addaarraa Naqamteetti imalan Hospitaala Ispeeshaalaayizidii Naqamtee daawwatan.

Tokkummaa fi kakahumsii hojjetoota Bulchiinsaafi ogeeyyii Fayyaa tajaajilamtoonni tajaajila gaarii akka argatan taasiseera jedhame.

Baajata Mootummaan ramaduu eeguurra hawaasa hirmaachisanii mana hojii suphachuu, kutaa dabalataa ijaarratanii hanqina kutaalee furachuufi meeshaalee waldhaansaa guuttachuun hospitaalichaa kan irraa baranneedha jedhan daawwattoonni.
Hospitaalichi akkaataa sadarkaasaatti uummataaf tajaajila gahaa akka kennuuf meeshaaleen waldhaansaa hammayyaafi ogeeyyiin guutamuufii qabas jedhaniru.

Qindeessaan rifoormiifi deeggarsa hospitaalotaa Biiroo Fayyaa Oromiyaa obbo Abdii Laggasaa, Itti gaafatamtoonni hospitaalicha daawwataniis, wayita gara mana hojii keessanitti deebitan muuxanoo qooddattan hojiirra oolchuu qabdu jedhaniru. Wandimmuu Kabbadaatu gabaase.",health
732,"Miidhaa dhibeen Busaa dhaqqabsiisu hambisuuf, qaamoleen hawaasaa qindoominaan hojjachuu akka qaban himame.

Kabajni torbee Busaa dhabamsiisuu mata duree ‘Dhibee Busaa dhabamsiisuun ana irraa eegala.h jedhuun sagantaan beeksisaa fi sosochii hawaasaa dhabamsiisuu dhibee busaa Godina Arsiitti eegaleera.

Biyyi keenya karoora yeroo dheeraa bara 2009 hanga 2023 A.L.Itti dhibee Busaa dhabamsiisuuf karoorfattee hojjachuu irratti argamti.


Hojii hanga ammaatti hojjatameenis akka naannoo keenyaatti godinaaleen sadi Godinni Arsii ,Harargee Bahaa fi Harargee Lixaatti tatamsahinni dhibee Busaa waggaa irraa gara waggaatti hirdhachaa dhufuun hanga bara 2014tti dhibee Busaa dhabamsiisuuf hojjatamaa jiraachuun himameera.

Kaayyoo kana galmaan gahuuf qaamoleen mootummaa,miti mootummaa fi hawaasni waliin tahuun hojjachuun murteessaa tahuu obbo Muhaammad Qaasim Waajjira Eegumsa Fayyaa Godina Arsiitti dursaan garee dhabamsiisa dhibee Busaa kan himan.

Qaamoleen Kabaja torbee busaa dhabamsiisuu irratti hirmaatan miidhaa dhibeen Busaa dhaqqabsiisu hambisuuf waliin taanee ni hojjanna jedhan.

Nageessoo Galchuutu gabaase.
",health
733,"Addunyaa irratti dhibeen busaa ammas yaaddessaa tahaa akka jiru himamee
Waggaatti namoonni kuma 400 tahan sababii dhibee kanaan lubbuu isaanii kan dhaban keessaa baayheen isaanii daahimman Afriikaa keessa jiraatani jedhameera.
Akka Dhaabbanni Fayyaa Addunyaa beeksisetti fandiin dhibee kana ittisuuf oolu ammas hanqina qaba jedhame.Dhibeen kun daqiiqaa lama keessatti lubbuu daahima tokkoo galaafata.
Haala ammaa jiru kanaan weerarri bookee busaa kun hin tohatamu taanaan walakkaan uummata addunyaa balaaf saaxilamuu akka dandahu dhaabbanni fayyaa addunyaa akeekkachiisee jira.
Kanaaf biyyoonni fi dhaabbileen arjoomtotaa deeggarsa isaan irraa barbaadamu yeroon taasisuu akka qabanis gaafatee jira.
Akka walii galaatti herga bara 2010 hanga 2015 ALA, jijjiiramni jiraachuu qorannaawwan ni agarsiisu.
Fakkeenyaaf bara 2010 namoonni miliyoona 200fi miliyoona 39,addunyaa irratti dhibee busaan kan qabaman yoo tahu lakkoofsi kun bara 2015 gara miliyoona 200fi miliyoona 14tti gadi buhee ture.
Haaluma walfakkaatuun yeroo kana keessatti baayhinni namoota lubbuun isaanii dhibee kanaan darbee,kuma 600fi kuma 7 irraa, gara kuma 500tti gadi buhuu
Rooyiters gabaase",health
734,"Addunyaa kana irratti guyyaatti daahimman 400 ol tahan Vaayireesii HIV waliin dhalatu.
Daahimman dhalatan kun lamaan keessa tokko qorannoofi yaalaa kan argatanidha.Sadeen isaanii keessa lama immoo qoratamanii dawaa gahaa argatu.
Daahimmaan Vaayireesii kana waliin jiraatan ,qorannoo,yaalaafi kunuunsa gaarii bardaadu jechuun Dhaabbanni Fayyaa Addunyaa guyyaa HIV Addunyaa bara kanaa sababbeeffachuun ergaa dabarsee jira.
Qorannoon bara 2018ht dhuma irra taasifame akka agarsiisutti addunyaa kana irra namoonni miliyoona 37.9 Vaayireesii HIV waliin jiraatu.

Kanneen keessa miliyoona 23.3 kanneen tahan dawaa farra vaayireesii HIV kanneen fudhatanidha.Isaan kun immoo namoota walii gala Vaayireesiin kun dhiiga isaanii keessatti argamu keessa 62% akka tahe ragaan dhaabbata Fayyaa Adunyaa ni agarsiisa.",health
735,"Itoophiyaa keessatti naannolee sadiin alatti HIV/AIDShn sadarkaa weerararraa akka jiran waajjirri Ittisaafi Tohannoo HIV/AIDS Federaalaa himeera.

Finfinnee, Dirree Dawaa, Harar, Gambeellaa, Affaar, Tigiraayi, Amaaraafi naannoo Beeneeshangul Gumuz weerara keessa jiraachuu isaanii daayiirketarri daayiiroktoreetii komiinikeeshinii waajirichaa Obbo Daaniheel Baatiri himaniiru.

Naannolee weerara kana keessa hin jirre ammoo: Somaalee, Oromiyaafi naannoo Sabaafi Sablammootaafi Ummattoota Kibbaa akka tahan ibsu.

Akka seera Dhaabbata Fayyaa Addunyaatti jedhu obbo Daaniheel; walumaa galatti hawaasni dhibbaa ol yoo dhibbichaan qabame weerara akka jedhamu ibsuun naannolee kunneenis weerara keessa jiraachuu himu.

Tahus garuu jedhu obbo Daaniheel; haala biyya keessa jiru weerara jechuun akka hin dandahamne ibsu.

Waajjiri Ittisaafi Tohannoo HIV/AIDS Federaalaa dabalataanis dargaggoota biratti of dagachuun olhaanaa akka jiru himu.

Waggatti lammiileen 23,000 ol vaayirasichaan ni qabamu; lammiileen 11,000 ol tahan immoo vaayirasichaafi dhukkuboota vaayirasichaan wal qabataniin akka duhan ibsaniiru.

Itiyoophiyaan biyyoota Afrikaa talaallii Kaansarii fiixee gadameessaa kennan muraasa keessaa tokkodha.

Akka biyyaattiof dagachuufi dhibaahummaanakka jiru himu obbo Daniihel .Sababuma kanaan hawaasni HIV/AIDS gonkumaa hin jiru jedhee akka yaadu jiraachuus himu.

Kunis hedduminnaan dargaggootarratti akka mulhatu himu. Dhaabbilee barnoota olhaanaatti, bakkeewwan piroojektoonni jiranitti, bakka oomishni abaaboo jiruufi namoota warshaa sukkaaraaf jecha shonkoora ciran biratti of dagachuun hedduminnaan bakkeewwan itti mulhatan tahuus dubbataniiru.

Mootummaanis haala kana hubachuun asiin dura namoota hawaasaa keessaa bahaniin, koree garagaraa qindeessun, miidiyaaleefi namoota beekkamoo waliin tahuun hojii adda addaa hojjachuuf sochiirra jiraachuu himaniiru.

Manni maree Eedsii Biyyaas waggoota shanan jahan darban xiyyeeffannaa osoo hin argatan turuu kaasun bara 2011 A.L.I irraa jalqabee irra deebiin hojii jalqabsiisuu himaniiru.

Tatamsahinni HIV/ADIS sadarkaa biyyaatti yeroodhaa gara yerootti hirhataa dhufuu obbo Daaniheel ni ibsu. Kanas lakkoofsaan yoo kaahan 0.91 taha jechuun haalli amma biyya keessa jiru weerara jechuun akka hin dandahamne dubbatu.

Tatamsahinni HIV/ADIS sadarkaa naannootti yoo ilaalamu tatamsahinna akka biyyaatti jirurra akka caaluu obbo Daaniheel ibsaniiru.

Tatamsahinni dhibbeentaadhaan yoo kaahamu Gambeellaa %4.8, Finfinnee %3.4, naannoon Tigaraayifi Amaaraa immoo %1.2dha.

Akkasumas Dirree Dawaa, Harar, Affaariifi Beeneeshangul Gumuz immoo naannolee sadarkaa weerararra jiran jechuun ibsu.

Tatamsahinna gad aanaa naannoleen qaban immoo; Somaalee (0.01) fi naannoo Sabaafi Sablammootaa fi Ummattoota Kibbaa (0.04) tahuusanii himu.

Akka biyyaatti kutaalee hawaasaa keessa tatamsahinni baayhinnaan dubartoota daladala sal-qunnamtiirratti hirmaatan lakkoofsa heddu tahuusaanii himaniiru.

Kunis %23 tahuu ibsuun dubartoonni abbaa warraasanii duhaan dhaban gidduttis %19 tahuu dubbatu.

Konkolaachiftoota karaa dheeraa imalanfi hidhamtoota seera biratti giddu galeessan tatamsahinni sadarkaa biyyatti ol jedhee akka mulhatu dabalataanis ni ibsu.",health
736,"Ummanni biyyattii dhibbentaan 27 ammas dirreetti qulqullaahaa jira jedhame.

Waggoota shanan darbaniif hawaasni biyyattii aadaa mana fincaaniitti fayyadamuu akka dagaagfatuuf duulli hojii hubannoo uumuuf taasifamaa ture buhaa buusuu eegaluu Ministeerri Fayyaa beeksise.

Itoophiyaatti sababoota guguddoo duhaafi miidhaa qaamaatiif nama saaxilaa jiran sadii keessaa inni tokko rakkoo qulqullina eeggachuufi bishaan dhugaatii qulqulluu dhabuu tahuu ministir deheetaan ministeerichaa Doktar Liyaa Kabbadaa himaniiru.

Daahimman umriinsaanii waggaa shanii gadi tahan keessaa dhibbantaan 22 tahanis sababuma rakkoo qulqullinaa kanaan lubbuusaanii dhabaa kan jiran tahuu dubbatu.

Qabiinsa qulqullinaa fooyyessuuf waggoota shanan darbanitti hojiiwwan hedduu hojjatamaa turanis buhaan tattaafficha madaalu kan hin galmoofne tahuufi duulli itti fayyadama mana fincaanii fooyyessuuf taasifamaa ture buhaa gaarii agarsiisaa jiraachuu ibsu.

Sadarkaa hamaarra kan ture itti fayyadamni mana fincaanii yeroo ammaatti fooyyahiinsa agarsiisuudhaan ummanni mana fincaaniitti hin fayyadamne gara dhibbentaa 27tti xiqqaateera jedhan.

Biyyoota birootiin yemmuu walbira qabamee ilaalamu garuu ammallee lakkoofsi nama dirreerratti qulqullaahaa jiruu kun olaanaa waan taheef furmaata hatattamaa kan barbaadu tahuu dubbataniiru.

Tajaajila bishaan dhugaatii fi qabiinsa qulqullinaa qabu iddoowwan hundatti mirkaneessuuf immoo gahee waajjiraalee olaanaa waan taheef qaamota dhimmi ilaalu hunda waliin hojjattamaa jiraachuu himaniiru.

Haaluma kanaan hanga bara 2030tti ummanni hundi mana fincaaniitti akka fayyadamuuf karoorri qabameera.",health
737,"Dooktar Abiy Ahmad giddu gala Meedikaalaa Yuunvarsiiti Jimmaa eebbisiisan.
Yuunvarsiitin Jimmaa boru bakka Ministeerri Muummee Dooktar Abiy Ahmad fi keessummoonni biroo argamanitti giddu gala Meedikaalaa eebbisiisa.
Giddu galli meedikaalaa eebbifamu sireewwan 800 kan qabu yoo tahu, kutaa Kibba Lixaa biyyaatitti namoota miiliyoona 20 oliif tajaajila ni kenna jedhameera.

Giddu galichi biyyoota Ollaa kaneen akka Suudan Kibbaaf tajaajila kennuu haala dandahuun  ijaarrame.
Yuunvarsiitichi kadhimatoota Fayyaa 131 dabalatee eebbifamtoota digirii 2ffaa kuma 2 ol Ogummaa gara garaan barsiisa ture ni eebbisiisa.
Istaadiyeemiin namoota kuma 40 qabatu, buhuuraalee misoomaa fi galmi Yuunvarsiitichi ijaarsise ni  eebbifamu jedhamee eeggama.

Galmi eebbifamuu galma walgahii teessoo kuma 4 fi 500 qabu, galma nyaataa namoota kuma 1 fi 500 qabatu fi galmoota wal gahii xixiqqaa lama kan qabu yoo tahu Magaalaa Jimmaa  giddu gala konfaransii taasisuuf yaadamee kan ijaarrame tahuun himameera jechuun FBCtu gabaase.",health
738,"Ilkaan keenya midhagina isaa akkuma qabatetti akka turuuf hoo maal gochuu qabna?
Dhibeen ilkaanii foolii afaanii hamaa fiduu dandahaa? yoo tahe haala kamiin ofirraa ittisuun dandahama ?
Dhukkuba ilkaanii akkamitti walhaanuun dandahama kan jedhuu fi dhimmoota walqabatan biroo irratti qophii heloo doktor OBN irratti radiyoon ogeessa waliin boru dilbata sahaa 4:30-6:00 isiniif dhiheessina. Boru nu eeggadhaa!",health
739,"Ministirri Mummee yeruma kana Hospitaala Feestullaa Hamliin daawwataniiru.
Ministirri Muummee Dr Abiyyi Ahmad siidaa yaadannoo Dr Hamliin ebbisan.

Ministirri Mummee yeruma kana Hospitaala Feestullaa Hamliin daawwataniiru.

Sirna eebbaa kanarratti Dr Abiyyi haasawa taasisaniin Dr Hamliin haadha waan uumamaniif sirritti beekaniidha jedhaniiru.
Nama tahanii nama fayyisan, nama keessayis nama turan jechun Dr Abiyyi Dr Hamliin ibsaniiru.

Dr Hamliin waggoota 60hf gahee olaanaa damee fayyaa Itiyoophiyaa keessatti bahataniif siidaan yaadannoo ijaarrameef.",health
740," Namichi qoricha sammuu hadoochu ykn kokeenii 246 liqimse xiyyaara irratti duhe

Qondaaltonni akka jedhanitti namichi maqaan isaa Udo N jedhamu qoricha sammuu hadoochuu baay'ise waan fudhateef du'u danda'eera.
Lammiin Jaappaan balalii xiyyaaraa Meeksikoo irraa kahe xiyyaara gubbaatti duhe.

Namichi kuni qoricha sammuu hadoochu ykn kokeeyin kan jedhan 246 guduunfamte liqimsee ture.

Balaliin Jaappaan Buufata xiyyaaraa Idil-addunyaa Naaritaa qubachuu qabu kuni namichi gaggabe jennaan achuma bulchiinsa Sonoraa Meeksikoo argamtutti qubateera.

Qondaaltonni akka jedhanitti namichi maqaan isaa Udo N jedhamu qoricha sammuu hadoochuu baayhise waan fudhateef duhu dandaheera jedha BBCn.

Namichi duhe kuni balalii isaa magaalaa guddoo Kolombiyaa Bogota irraa kaheeti isa Meeksikoo irraa kahutti kan cehe.

Akka abbaa alangeen Sonoraa ibsa baaseen gudunfaa qoricha takkattiin 2.5cm kan dheeratuufi 1cm kan balhatu garaacha keessa argameera.

Imaltoonni 198 hafan magaalaa Hermosiloo erga qubatan booda imala isaanii itti fufaniiru.

Qondaaltonni federaalaa Meksikoo qorannoo kana kan gaggeessan taha.",health
741," Sagantaan Ekisteenshinii fayyaa sadarkaa yaalitiin bara 1994 eegalamee

Dhaabbanni Fayyaa Addunyaa hojjettoota Ekisteenshinii fayyaa Itiyoophiyaa fi Ekwaadoorif beekamtii kennuuf yaada dhiyaate raggaasise.
Ministirri Ministeera Fayyaa Doktar Amiir Amaan yaadni dhiyaate boordii hoji raawwachiistuu Dhaabbata Fayyaa Addunyaatin raggahuu isaa fuula miidiyaa hawaasummaa isaanitiin barreessaniiru.

Yaadichi boordichaan Amajjii 15,2011 beekamtii argatee kan ture yammuu tahu, harhammoo yaahii waliigalaasaatin sagalee guutudhaan raggaasiseera.

Sagantaan Ekisteenshinii fayyaa sadarkaa yaalitiin bara 1994 ega eegalamee kaasee dhibeewwan qulqullina naannoo fi dhuunfaarraa dhufuu malu hirhisuun dandahameera.",health
742,"Mala sadii fayyadamuudhaan finniisa guutummaa guutuutti balleessuun ni dandahama.

1ffaa Loomii: Cuunfaa loomii jirbiitti jiisuudhaan bakka finnisa qabutti galgala dibanii buluu ganama immoo ofirraa dhiquudha.
2ffaa Cabbii kafanaan maranii bakka finnisa qabu sanarratti gadi qabanii turuu.
3ffaa Bishaan danfisnee hurka isaa bakka finnisa qabu sanatti qabuun finnisa ni balleessa.",health
743," Waltajiin nyaata aadaa Itiyoophiyaa Idil addunyaatti beeksisuu gaggeeffame

Kaayyoon waltajjii kanaa manneen nyaata aadaa, aadaa fi qabeenya turiizimii biyyattii beeksisuufi.
Waltajiin kun waltahiinsaa Daandii Qilleensaa Itiyoophiyaa fi Imbaasii Mootummaa Riipapiliikaa Dimookiraatawaa Fedaraalawaa Itiyoophiyaa Israaheeliin qophaahe.

Kaayyoon waltajjii kanaa manneen nyaata aadaa, aadaa fi qabeenya turiizimii biyyattii beeksisuufi.
Qophii kanaarrattis  nyaata aadaa Itiyoophiyaa Beeteel Aviivaa keessa jiran nyaata aadaa filatamaa fi jaalatamaa tahe agarsiisaaf dhiyyeessaniiru.

Hoggantoonni Mootummaa, miseensonni haawaasa Dipiloomaatii, bakkaa buhoonni imaltootaa fi Gaazexeessitoota dabalatee keessummoonni biyyoota alaarra affeeraman argamuu odeeffannoon Waajjira Dubbi Himaa Ministeera Dhimma Alaarraa arganne ni mulhisa.
",health
744,"Dubartoota ulfaa'an keessaa walakkaan isaanii ni baasu. Kana jechuun dubartoota 1000 keessaa 30 ulfa baasu jechuu dha.
Irra deebiheeyyuu hin yaadu. Waahee ulfa baasuu ifattii haasofna, yeroo darbe maatii koofi hiriyyoota kootti himeera, jetti Piihaa shamarreen ganna 19 Giriinlaandirraa BBCtti himteetti.

 Waggaa lama keessatti al shan ulfa baasteetti

Yeroo baayyee qoricha ulfa ittisu nan fudhadha takka takka garuu ni irraanfatta. Amma mucaa godhachuu hin dandahu; barnoota waggaa dhumaarran jira jetti shamarreen magaalaa guddoo Giriinlaand Nuuk.

Ishee qofa miti.

    Bara 2013, irraa jalqabee waggaatti daahimni dhalatan 700 yoo tahan ulfi bahu 800 tahuu ragaan istaatistiiksii mootummaa ni agarsiisa. Giriin laand lakkoofasa ulfa bahuu guddaa maaliif qabaatte?

Giriinlaand odola guddoo addunyaa kanaati garuu uummata xiqqoo qabdi. Namoota 55,992 qofa. Lakkoofsa uummataa biyyattii Amajjii 1 bahetu kana agarsiisa.
Dubartoota ulfaahan keessaa walakkaan isaanii ni baasu. Kana jechuun dubartoota 1000 keessaa 30 ulfa baasu jechuu dha.

Deenmaarkitti immoo dubartoota 1000 keessaa 12tu ulfa baasu.

Giriinlaand biyya ofiin of bulchitu haa taatuyyuu malee daangaa Deenmaark keessa jirti.

Rakkoo diinagdee, mana jireenyaafi hanqinni barnootaa dhimma kanarratti shoora haa qabaataniyyuu malee, biyya qorichi ulfa ittiin ittisan bilisa tahetti rakkooleen kuni ulfa baasuuf sababii gahaa hin tahan.

Biyya ulfa baasuun seera qabeessa tahettillee, namoota ulfa baasanirratti loogiin ni qaqqaba.

Giriinlaanditti dubartoonni yaaddoo hin qabani. Ulfa hin barbaachifne baasuun akka qaaniittii hin ilaalamu.
Maaliif ulfi hin barbaachifne baayhate?

Hiriyyooti koo ulfa baasanii beeku. Haati koo anaafi obboleessa koo otoo hin dahiin dura al sadii baasteetti, Piiyaan. Dhimma kana haasahuu hin feetu.

Barattoonni magaalaa Nuuk Rooobii yeroo hunda gara kiliiniika wal-hormaataa deemu, ‘guyyaa ulfa baasuuh jechuun waamu jedhu Deenmaark Yunivarsiitii Rooskilaayiditti qorataa dhimma kanaa kan tahan Doktar Tuurii Hermaanis.

Giriinlaanditti, dubbiin ulfa baasuu haasaa dubbachuuf qaaneessuufi balaalefatamu miti- wal-quunnamtii saalaafi ulfi karoora malees akkasuma.
Qorichi ulfa ittisu bilisaafi haala argachuuf salphaa haa tahuyyuu malee hiriyyooti koo baayyeen itti hin fayyadaman, jetti Piiyaan.

Istaayin Ririinooy narsii fayyaa gadameessaa yoo taatu dhimma ulfa baasuu kana yeroo dheeraaf qohatteetti.

Dubartoonni harka 50 tahan waahee qoricha ittisa ulfaa ni beeku, garuu harki 85 ol sirnaan itti hin fayyadamne, jechuun BBCtti himteetti.

Ulfi hin barbaachifne dhugaatiin dhufa: Dhiirris dubartiinis dhiibbaa dhugaatii jala buunaan qoricha fayyadamuu ni irraanfatu.

Sabbiiwwan sadii dubartoonnii qoricha hin fayyadamneef ibsu Doktar Tuurii Hermaanis

Inni duraa, dubartoota daahima barbaaadan, lammata immoo, dubartooti kana dura miidhaan irra gahe alkoolii gaafa fudhatan qoricha fayyadamuu ni irraanfatu, inni dhumaa dhiiroti kondomii keewwachuu yoo didanii dha.
Dubartiin tokko yoo dirqiidhaan gudeedamte fi mucaa gara rakkootti fiduu dhiisuuf ulfa baasuuu dandeessi.

Ulfa baasuun daahima dagatamuufi hin barbaadamnerraa wayya, jedha kibba Giriinlaanditti hakiima kan tahan Laars Mosgaard

Miidhaan saalaa dhimma fayyaa irra deddebihee kahu dha- barattoota dargaggoota keessaa 10 haati isaanii yeroo miidhaan irra gahu arganiiru, akka qorannoo Nordic Centre for Welfare and Social Issues.

Miidhaa saalaa argauu irrayyuu ijoolleen ofii saaxilamtoota dha.

Qorichi akka garaa yoo jiraateyyuu faayidaarra oola jechuu miti.

Waahee qoricha ulfa booda fudhatamu baatii tokko duran bare, waahee filannoo kanaa namni baayyee kan beeku natti hin fakkaatu jechuun BBC tti himti Piiyaan

Haati koo waahee fayyummaa wal-quunnamtii saalaan dhufuu natti haasoftee hin beektu, waan baayyee kanin bare mana barumsaafi hiriyyoota koorraan bare, jetti.

Qorannoon Journal of Circumpolar healthn bahe maatiin Giriinlaand keessa jiran ijoollee isaaniitti dhiimaa kana haasahuu itti ulfaata jedha.
akkoofsa ulfa baasuu kana hirhisuuf biyyattiin ulfa baasuu kaffalchiisuu qabdi jedhu gariin namootaa. Kaan immoo namooti ulfa baasuun kaffalchiisuufi dhiisuu bilisa tahuusaa wajjiin wal hin qabatu jedhu.

Deenmaarkitti- iddoo qorichicha salphaan argamutti lakkofsi kuni kana Giriinlaandirraa baayyee xiqqoo dha.

Giriinlaanditti dargaggoonni waggaa 14-15tti wal quunnamtii saalaa raawwachuu jalqabu. Harki 63 immoo wal-quunnamtii saalaa dhaabbataan raawwatu.

Mootummaan biyyattii manneetii barnootaa waliin tahuun jaatanii dargaggootaaf miidhaa umrii ijoollummaatti daahimaa godhachuu hubannoo kennuu jalqabeera.

Ashaanguliitii akka daahima dhugaa taatu itti kennuun itti gaafatamumaa daahima godhachuun qabu barsiisuuf yaala jaataniin kuni.
",health
745," Daayreektarri Olaanaan Dhaabbata Fayyaa Addunyaa Dr. Tewoodroos Adihaanoom Itoophiyaan raammoo giinii balleessuuf carraaqqii taasisaa jirtu dinqisiifatan.

Itoophiyaatti waggaa tokkoo fi walakkaa darbe keessatti raammoo giinii (Guinea warm) namarratti mulhachuu dhabuu isaatin baga gammaddan jedhaniiru.

Mootummaan hojii dhibicha balleessuuf hojjatu ammas cimsee akka itti fufu gaafataniiru.

Ministirri Eegumsa Fayyaa Dr. Amiir Amaan gama isaanitiin mootummaan dhimmicharratti cimee hojjechaa jiraachuu himaniru.

Hojicha keessattis Dhaabbanni Fayyaa Addunyaa fi qooda fudhattoonni tumsa akka itti fufan gaafataniiru.",health
746,"Yaahii Fayyaa Idil-addunyaa 72ffaa Jeeneevaatti taahamaa jiru irratti hojii waliin gahiinsa fayyaa Itiyoophiyaatti hojjetame irratti gabaasni Ministira Fayyaan dhiyaMinistirri Fayyaa Dr Amiir Amaan hojii waliin gahiiniinsa tajaajila fayyaa akka biyyatti hojjetamaa jiruun milkaahina galmaahan, gufuulee muudatanii fi kallattii gara fuula duraa yaahichaa dhiyeessaniiru.",health
747,"Hoggantoonni biyyootaa Afrikaa yeroo garaa garaa dhukkubsataniiru, duhaniiru ykn erga agarree turre jedhuun lammiileen miidiyaa hawaasummaa gubbaa irratti ijoo dubbii godhatu. Kan Maalaawwiitti mudates akkana.

Duula irratti pirezidantiin Maalaawii Pitar Mutaarikaa waahee duhu isaanii namoonni haasahaa turan irratti deebii kennaniiru.

Guyyaa kaleessaa, Roobii, giddu gala Maalaawwiitti namoota duhu isaanii miidiyaa hawaasummaa gubbaa isa haasahaan dubbiin xuqaniiru.

Kun nama duhe isinitti fakkaataa? jechuun deeggartoota isaanii konkolaataa poolisii gubbaa dhaabachuun gaafataniiru.

Lammiileen Maalaawii gaafa Kibxataa filannoo ni taasisu.
Torban darbe duula na filadhaa bulchaan biyyasii bakkeewwan garaa garaa biyyaattiitti tasisuu qaban tasa waan adda citef dubbiin duhaniiru taha jedhu tamsahe.
Gaafa Roobii garuu namoonni dhibba hedduu tahan yeroo pirezidantichi yeroo lammaffaaf biyya bulchuuf duula na filadhaa taasisan Saalimaatti arganiiru.

Duula irratti hiyyummaa xiqqeessuufi manneen barnootaa hedduu ijaarsisuuf waadaa seenaniiru.

Obbo Mutaarikaan bara 2014 aangootti kan dhufan yoo tahu pirezidantii itti -aanaa biyyattii Saawuloos Chilimaa fi Laazaarus Chaakweraa jedhaman irraa morkiin cimaan isaan eeggata.",health
748,"Doktorri Firaansi dhukkubsattoota 17 summeessan irratti qorannoon yakkaa eegale.

Firederik Pechiyeer kan ogummaan isaanii anastesiyolojistii tahan kun kanaan dura dhukkubsattoota 7 biroo summeessan irrattis qoratamaniiru. Walumaa gala sababa kanaan sagal duhaniiru.

Abbaa alangeen ogeessi kuni hojii hojjeetota akka isaanii kaan gidduu seenuun cimina ofi agarsiisuuf jecha waan hin taane raawwataniiru jedha.

Doktorri fayyaa kuni garuu kana hunda ni balaaleffatu, yoo irratti mirkanaahe garuu hidhaa umurii guututu irratti murtaaha.
  Ogeessi kuni Baha Firaansi magaalaa Besaankoonitti Caamsaa bara 2017 dhukkubsattoota 7 summeessuun qoratamaa turan.

Haa tahu malee booda gadhiifaman, hojii isaanii garuu akka hin hojjenne dhorkaman.

Torban kana immoo poolisiin walhaansa baqaqsanii hodhuun walqabate ofitti waame isaan gaafateera.

Walhaansa kana daahima umurii 4 hanga nama umurii 80 tahan argate.

Abbaan alangee Etiyeen Maantewuks miidiyaa biyya keessaaf akka dubbatanitti dorktorri fayyaa kuni hojjettoota waliin waldhabaa turan jedha BBC.

Doktarri fayyaa kunis tahe abukaatoon isaa garuu himannaa kana hin fudhatan.

Buhaan qprannoo kanaa maalis haa tahu, ammaan achi waanan hojjedhu miti, jechuun doktarri kuni ibsa gaafa Kamisaa ripportarootaaf kennaniiru.

Doktora yeroo tokko summii namaa kenne jedhame hin amantu. Maatiinkoo gaddaniiru, ijolleekoofin sodaadha.",health
749,"Mariin ogeessota fayyaa haala tajaajila fayyaa fooyyessuurratti xiyyeeffate Wajjira Pireezdaantii MNO taahaamaa jira.

Pireezidaantiin Itti Aanaa MNO Obbo Shimallis Abdiisaa, Ministeerri Fayyaa Dr. Amiin Amaan, Hoogganaan Biiroo Fayyaa Oromiyaa Dr Darajjee Dhugumaa ogeessotta fayyaa sadarkaa adda addaarraa walitti bobbahan waliin marihataa jiru.
Waltajjicharratti hojiiwwan hanga yoonaa akka naannoo Oromiyaatti akkasumas dhimmoonni Oromiyaatti hojjatame fooyahaa akka tahe gabaasa raawwii hojii dhiyaaterraa hubatameera.
Rakkoo waliin gahiinsa furuuf hospitaalonni 24 bara kana eebbifamaniiru.
Dhaabbilee tajaajila fayyaa jiran keessatti garuu rakkoon ibsaafi bishaanii balhaan kan jiru yoo tahu, kanaafis isaan kun xiyyeeffannoo barbaadu jedhameera.

Bara darbe baayhina namootaa miiliyoona 20, bara kanammoo hanga yoonaatti miiliyoona 17 tajaajilli fayyaa qaqqabeera. Baayhinnii hojjetaa reeshoo 0.73 : 1000 yoo tahu fooyyee barbaada.

Akka waliigalaatti waliin gahinsaa fi walgitiinsa tajaajilaa mirkaneessuun barbaachisaa tahuutu ibsame.

Hojjetoonni gaaffiiwwan adda adda kan dhiyessaa jiran yoo tahu, gaaffilee dhiyaataniif deebiin kennamanii kallattiin gara fuulduraa ni kaahaamaan eegama. Asfaaw Lammaatu gabaase,",health
750,"Chaayinaatti kaleessaa kaasee amma harhaatti namni vaayrasiin koroonaa irratti argame hin jiru.

Chaayinaatti baatii Faranjootaa Muddee darbe erga weerarri dhibee vaayrasii koronaa kahee kaasee, kaleessaa jalqabee amma harhaatti namni vaayrasichaan qabame hin jiru jedhameera.

Namoonni 34 Chaayinaatti kaleessa vaayrasichi irratti argame hunduu kan biyya biraarraa achi seenanidha jedha gabaasni ""BBC"".",health
751,"Abbaan Taayitaa Tohannoo Nyaataa fi Dawaa Ityoophiyaa dibatoota qulqullinaa (Hand sanitizers) mirkana gahumsaa fi eeyyama oomishaatin ala gabaadhaf dhiyaatan ittise.

Hawaasnis akka itti hin fayyadamnee fi gabaarraa ittisuuf qaama nageenyaa fi dhaabbilee fayyaa dhimmi isaan ilaallatuuf eeruu barbaachisaa akka laatu abbaan taayitichaa gaafateera.

Haaluma kanaan hawaasni oomishaalee qulqullinaa mirkana sadarkaa hin argatinii fi eeyyama oomishaa hin qabaatin kanneenitti akka hin fayyadamne dhaamera;

Mela Sanitizer

Narobi Sanitizer

Habesha Sanitizer

FOM Sanitizer

GST Sanitizer

Silva Sanitizer

Yero Hand Sanitizer

Adey Hand Sanitizer

Abyssinia Hand Sanitizer

TAFF Alcohol

Abbaan taayitichaa hawaasni karaa sarara bilbila bilisaa 8482 eeruu akka laatus waamicha dhiyeessera.
",health
752,"Muummee ministiraa Dooktar Abiy Ahimad dabalatee, hoggantoonni biyyoota Afrikaa marii bilbilaa taasisan.

Walitti qabdummaa preezdaantii Afrikaa Kibbaa fi dura taahaa Gamtaa Afrikaa yerichaa Siriil Raamaafoosaatin muummee ministiraa Dooktar Abiy Ahimad dabalatee hoggantoonni biyyoota Afrikaa marii bilbilaa taasisaniiru.

Maricharratti dureewwan Ruwaandaa, Seenegaal, Gibts, Ziimbaabuwee, Demokraatiika Riippabliika Koongoo fi Keeniyaa hirmaataniiru.

Dabalataan dura taahaan Koomiishinii Gamtaa Afrikaa, daayreektarri olaanaa Dhaabbata Fayyaa Addunyaa, daayreektarri Wiirtuu Ittisaa fi Tohannoo Dhibee Afrikaa hirmaataniiru.

Marichaan rakkoolee Afrikaa mudatanii fi furmaata isaaniirratti xiyyeeffatameera jedhaniiru Dooktar Abiy karaa fuula Feesbuukii isaanitiin akka beeksisanitti.

Weerara vaayrasii koroonaa ittisuuf hoggansi qindaahaa fi waloo murteessaa tahuus ibsaniiru.
",health
753,"Naannoo Oromiyaatti namoota vaayrasii koroonaatin shakkamanii fi tuttuqqaa warra vaayirasichi irratti mulahte qabaniif qorannaan taasifamaa jira.
 
Namoota vaayrasichaan shakkaman 108, kanneen tuttuqqaa warra vaayirasichi irratti mulahte qaban 100 tursa addaa galanii qorannaan taasifamaafii jira.
 
Shakkii vaayirasichi hawaasa keessatti babalhachuu hin oolle jedhu sakattahuuf, magaalaa Adaamaa keessatti qorannoon namoota 250 irratti addatti taasifameera.
 
Buhaan qorannaa isaanitis boru kan ifoomu tahuu Biiron Fayyaa Oromiyaa ibseera.
 
Kanuma faana, rakkoo qorannoo laaboraatoorii furuudhaf Hoospitaalli Moojoo meeshaalee fi ogeeyyii barbaachisaniin guutamee guyyaa harhaa irraa eegalee hojii qorannootif qophaahuun isaas ifoomera.
 
Manneen amantaa rakkoo ummanni baayhinaan walitti qabamuun geessisuu malu hubachuudhan, of eeggannoo barbaachisu gochaa jiraachuu isaanitiif mootummaan naannoo Oromiyaa galateeffateera.
 
Balaa dhibeen kun geessisuu malu dandamachuuf kadhannaan akka tumsanis mootummaan naannoo Oromiyaa waamicha dhiyeessera.
 
Ogeeyyiin fayyaa sadarkaa adda addaa jiran 8,997 ol tahan leenjihanii hojii tohannaa fi ittisa vayirasichaaf bobbahaniiru.
 
Yeroodhaf bittaan meeshaalee yaalaa, qorichaa fi kanneen biroo Birrii miiliyoona dhibba 1 fi miiliyoona 35 olii bajata mootummaan ramadeen raawwatamaa jira.
",health
754,"Ministirri Dhimma Alaa FDRI obbo Gadduu Aandaargaachaw, ministira Dhimma Alaa Noorweey Iin Maarii Eeriiksan waliin dhimmoota tamsahina vaayrasii koroonaa ittisuun itti dandahamurratti bilbilaan marihatan.
 
Obbo Gadduun vaayrasicha ittisuuf sochii Ityoophiyaan taasisaa jirturratti ministirittiif ibsa laataniiru.
 
Mootummoonni Misoomaa Baha Afrikaatis tumsaa fi sochii ittisa vaayrasichaarratti taasisaa jirurratti ibsa laataniiru.
 
Ministirittiin gama isaanitiin weerara vaayrasichaa ittisuuf tumsi barbaachisaa tahuu ibsanii, biyyi isaanii Ityoophiyaa waliin kan dhaabbattu tahuu eeraniiru.
 
Dabalataan biyyi isaanii Gamtaa Awrooppaa fi Dhaabbata Fayyaa Addunyaa waliin ciminaan hojjechaa jiraachuu ibsaniiru.
 
",health
755,"Ogeeyyii fayyaa tajaajila tola ooltummaa laachuuf galmaahaniif leenjiin Intarneetiin kallattiin qophaahuu ibsame.

Ministeerri Fayyaa ogeeyyii fayyaa tajaajila tola ooltummaa laachuuf galmaahan hojiitti bobbaasuuf waamichaa taasisuun isaa kan yaadatamuudha.

Ogeeyyii kanneen hojiitti bobbaasuun dura dhimmoota hojichaan walqabatan ilaalchisee leenjiin hubannoo uumuu ‘onlineh kan kennamu tahuu ministeerichi beeksiseera.

Ogeeyyiin kunneen leenjicha fudhachuu isaanii ragaan agarsiisu barbaachisaa waan taheef erga leenjicha xumuranii priintii godhachuun qabachuu akka qaban ministeerichi yaadachiiseera.

Haaluma kanaan leenjicha hordofuuf teessoo armaan gadittii fayyadamaa.",health
756,"Afrikaatti namoonni vaayrasii koroonaan qabaman kuma 14tti siqeera.

Afrikaatti namoonni vaayraasii koroonaan qabaman kuma 13fi 674 gahu ibsi woorlid meetirsi doot baasee ifoomseera.

Afrikaa kibbaatti namoota kuma lama ol, Ijiptiitti kuma tokko fi 794, Aljeeriyaatti kuma tokkoofi 761 fi Morookoo kuma tokko fi 527 vaayraasii kanaan qabamu isaani gabaasaniiru.

Guyyaa harha morookoon namoota haaraa vaayraasii kanaan qabaman 79 gahu isaanii fi lammiileen ishee 3 immoo duhuu beeksiifte.

Hanga ammaatti namonni 700 ol duhu gabaasni kun yoo ibsu, Aljeeriyaatti namoonni 256, ijiptii 135 akkasumas Morookoon lammiilee 110 duhaan dhabuun sadarkaa duraa qabataniiru.

Hanga ammaatti namoonni 2295 vaayiraasii kana irraa bayyanachuu himuun , Afrikaanoonni kuma 10fi 678 vaayraasii kanaan dhukubsachaa kan jiraan yoo tahuu, 159 kan tahan immoo dhukubbii cimarraa jiraachu beekame.

Dhibeen kun hanga ammaa biyyoota Afrikaa 55 keessaatti argamuus gabaafameera.

Jibuutiin nama lammaaffaa vaayraasii kanaan qabamee duhe lama beeksiftee Ityoophiyaanis qorannoo saha 24 keessatti qorannoo taasiifameen namoota haaraa irraatti mulhachuun lakkoofsi dhukubsatoota 69 gahu fi namooni dabalataa jaha bayyanachuun gabaafameera.
",health
757,"Walaayittaa Magaalaa Sooddootti namoota jireenya isaanii dandirra taasifatan 700 ol weerara vaayrasii koroonaa ittisuuf jecha hojiin daandirraa kaasuu raawwatame.

Lammiilee jireenya isaani daandirra taasifatan gargaaruuf Yuunvarsiiti Walaayittaa Sooddoo, Kolleejjii Qonnaa, Barnoota fi Oogummaa Sooddoo fi qaamoleen biroo deeggarsa taasisuu isaani Kantiibaan magaalaa Sooddoo obbo Yaalaw Geetaachaw ibsaniiru.

Yuunvarsiiti Walaayittaa Sooddoo gama isaan lammiile jireenya isaanii daandirra godhatanii kan oolu deeggarsa Birrii miiliyoona 2 ol, firaashi 1000, barbaree kuntaala 12, missira kuntaala 25 ol fi xaafii kuntaala 230 akka laatu waadaa galeera.",health
758,"Waltajjiin aartii daawwattoota malee weerara vaayrasi koroonaa ittisuuf qophaahe Paarkii Tokkummaatti gaggeeffama jira.

Sagantichi koree aartii fi miidiyaa biyyaalessaan kan qophaahedha.

Waltajjicharratti muuziqaa sabaa fi sablammiilee garagraa, agarsiisa addaddaa fi tiyaatira gabaabaa fi sarkasiin ni dhiyaatu.

Namoonni aartii bekkamoon waltajjicharratti ni argamu.",health
759,"Ityoophiyaatti namoonni dabalataa 4 vaayrasii koroonaatin qabamuun mirkanaahe.

Sahaa 24 keessatti namoota 345f qorannaan laabraatoorii kan taasifame yammuu tahu, namoonni 4 vaayrasichaan qabamuun mirkanaahera.

Lakkoofsi namoota vaayrasichaan qabamaniis waliigalaan 69 qaqqabeera.

Dhukkubicharaa lakkooksi namoota dandamatanii 10 gaheera.

Ministirri Ministeera Fayyaa Dooktar Liyaa Taaddasaa akka ibsanitti hanga ammaatti Ityoophiyaatti waliigalaan namoota kuma 3 fi 500f qorannaan laabraatoorii taasifameera.

Guyyaa harhaa namoonni vaayrasichaan qaban arfan lammiilee Ityoophiyaa tahuu ibsaniiru.

Dhiira lamaa fi dubartoota lama yoo tahan 3 seenaa imala biyya alaa kan qabanidha.

Kanneen keessa lammiilee Ityoohiyaa dubartii umrii 30 fi dhiira umrii 29 Dubaay irraa dhufuun bakka tursiisa addaatti hordofiin tahaafi tureera.

Lammii Ityoophiyaa dubartiin umrii 33 ammoo seenaa imala biyya Ameerikaa kan qabdudha.

Namni biroo lammii Ityoophiyaa umrii 42t jedhaniiru.Namni kun seenaa imala biyya alaa kan hin qabnedha.tuttuqaa nama biraa qabaachuu fi dhiisuu qulqulleeffamaa jiraachuu ibsameera.

Ityoophiyaatti namoota vaayrasichaan qabaman keessaa 10 kan dandamatan yammuu tahu, 3 lubbuun isaanii darbeera.

Lama ammoo gara biyya isaaniitti deebihaniiru.
",health
760,"Sahaatii 24 darban keessatti namootaa 286 qorannoo laaboraatoorii taasifameen namoonni 2 dabalataan vaayrasii koroonaan qabamuu isaanii Ministeerri Fayyaa beeksise.

Namoonni lamaanuu lammiilee Ityoophiyaa tahuu Ministirri Ministeera Fayyaa Dooktar Liyaa Taaddasaan ibsaniiru.
Isheen tokko dubartii umrii waggaa 24 yoo taatu, seerri dirqiin iddoo tursiisaa addaa galuu osoo hin bahin dura Dubaay kan dhufteedha jedhan.

Isheen lammataa dubartii umrii waggaa 35 yoo taatu Turkii dhufuun iddoo tursiisa addaa keessa kan turteedha .

Hanga guyyaa kanaatti namoonni vaayrasichaan qabaman waliigala 71 gahaniiru.

Namoota qabaman keessaa namoonni 10 kan dandamatan yoo tahu lubbuun namoota 3 ammoo darbeera.

Waliigal hanga guyyaa kanaatti namoota kuma 3 fi 863f qorannoon laabooratoorii taasifamuu Dooktar liyaa ibsaniiru.

Yeroo ammattti namoonni 56 yaalarratti kan argaman yoo tahu, namni dhukkubbii lubbuurratti argamu hin jiru jedhan.",health
761,"Hojiin lammiilee seenaa imalaa qaban barbaaduun gara dhaabbilee fayyaatti fiduu hojjetamaa jiraachuu Ministirri Ministeera Fayyaa Dooktar Liyaa Taaddasaan ibsaniiru.
 
Dooktar Liyaan Ityoophiyaatti vaayrasii koroonaaf deebii laachuu ilaalchisee gaaffiilee kuma 2 fi 500 fuulawwan marsariitiin dhiyaataniif karaa Fuula Feesbuukii isaanii ibsa laataniiru.
 
Erga vaayrasiin koroonaa addaunyaarratti muulhachuun isaa dhagahamee vaayrasicha ittisuuf hojiileen qophii duraa hojjetamaa ture jedhan Dooktar Liyaan.
 
Keessattuu vaayrasicha qolachuuf dhimma ijoo kan tahe hojiin hubannoo uumuu qaamoolee dhimmi ilaallatu waliin xiyyeeffaannoon hojjetamaa tureera jedhan.
Yeroo ammaas Finfinnee dabalatee naannooleetti hojiin hubannoo uumuu mana manarraa ogeeyyii ekisteenshinii fayyaan kennamaa jiraachuu Dooktar Liyaan kaasaniiru.
 
Odeeffannoo vaayrasii koroonaan walqabatu afaanoota garaagaraa fi mallattoon balhinaan dhiyeessuuf qophiin xumuramuu Dooktar Liyaan ibsa isaaniin eeraniiru.
 
Buufata Raadiyoo hawaasaa 49n hojiin hubannoo uumuu hojjetamaa akka jirus himaniiru.
 
Dooktar Liyaan namoota dhibee kanaan qabaman looguun barbaachisaa akka hin taane himuun, hawaasni of eeggannoon namoota kanneeniif kunuunsa barbaachisu gochuu qabu jedhan.
 
Yeroo baayyhee teessoon namoota vaayrasi koroonaan qabamanii osoo ifoomee gaaffiin jedhu kahus, ragaa fi odeeffannoo dhukkubsattootaa ifoomsuun namuusa yaalaa miti jedhan.
 
Ogeeyyiin yaalaa fayyummaa isaanii eeguun tajaajila barbaachisu akka laataniif hojiin dhiyeessii barbaachisu guutuu hojjetamaa jiraachuu Ministirri Ministeera Fayyaa FDRI Dooktar Liyaan himaniiru.
 
Ogeeyyii kanneeniif mana jireenyaa, leenjii, tajaajila geejjibaa fi uffata yaalaaf barbaachisan guutuuf xiyyeeffannoo addaan hojjetamaa akka jiru eeraniiru.",health
762,"Busaan (malaria) dhukkuba daddarbaa kan bayyinaan naannoo tiroopikii fi sab-tiropikii kessatti ardii Ameerikaa, Eshiyaa fi Afrikaatti argamu. Dhukubni kun tilmaaman hanga ummata miliyoona 400 ta'u wagga tokkotti kan qabu yoo ta'u, ummatta miliyoona 1 hanga 3 ta'an waggaatti ajjeesa. Ummatni dhibeen kun bayyinaan ajjesus ijolle xixiqqoo Sab-Sahaaraa Afrikaatti argamani.

Dhibee busaa kan namarraa namatti dabarsu bookee busaa ishii dhaltuu Anoofeles jedhamuun beekkamtu. Maxxantoonni busaa nama qabsiisan seelii dhiiga diimaa keessatti kan wal horan yoo ta'u kanarraan kan ka'e, busaan hirrina dhiigaa (anaemia), akkasumas mallattoo oo'a qaamaa, qorri namtti dhaga'amuu, of wallaaluu fi du'a fida. Dhibee busaa ittisuuf akka bookeen busaa nama hin hiddine(ciniinne) gochuun barbaachisaa dha. Kana gochuuf agobarrii fayyadamuu, qoricha bookee busaa biifuu, fi bishaan ciise gogsuun fala ta'a.

Dhibeen busaa talaalli hin qabu. Kanarraan kan ka'e, falli inni guddaan akka dhibeen kun nama hin qabne ittisuudha. Qorichi dhukkuba kana ittisu garuu gatiinsaa miyaa waan ta'eef namoonni naannoo busaaf saaxilame jiraatan gatii isaa hin danda'an. Ga'eessota nannoo busaaf saxilame keessa jiraatan baayyeerratti dhibeen kun deddebi'ee itti ni ka'a, akkasumas humni dhibee kana ittisuu isaaniis dadhabaa deema. Dhukkuba kana yaaludhaaf qoricha akka kuniin(quinine) ykn artemisiniin(artemisinin) fayyadamuun kan beekkame yoo ta'u dhibeen busaa garuu yeroodhaa gara yerootti qorichoota kanatti baraa jira. 
",health
1490,"Finfinnee, Muddee 24, 2012 (FBC) – Naannon Amaaraa sirreeffamtoota 2,135 dhiifama godhe.

Sirreeffamtoonni kanneen mana amala sirreessaatti naamusa gaarii kan agarsiisan ta'uu Abbaan Alangee Waliigalaa Naannoo Amaaraa beeksiseera.",politics
1491," Guyyaan ayyaana sirni Gadaa Oromoo Dhabbata Saayinsii, Barnootaa fi Aadaatti hambummaan itti galmaa'e waggaa 3ffaan godina Booranaa magaalaa Yaaballootti kabajamuu eegale.

Ayyaanni kun guyyoota lamaaf; har'a Muddee 24 fi booru Muddee 25,2012 magaalaa Yaaballootti kabajama.

Guyyaa har'aa argarsiisa meeshaalee sirni Gadaa beekamtii ittiin argate hundi hawaasaaf banaa ta'uun daawwatamaa jiru.

Sirni Gadaa Dhaabbata Mootummoota Gamtoomanitti Dhabbata Saayinsii, Barnootaa fi Aadaatti hambaa kiliyaa addunyaa tahee erga galmaahee waggaa sadaffaa qabateera.

Ayyaanichi waggaa waggaadhan kabajamuun duudhaan sirnichaa caalaatti akka ifa bahu taasisa.

Kabajicharratti agarsiisni aadaa fi siimpooziyamiin ni dhiyaata.

Abbootiin Gadaa godinalee Oromiyaa, hayyoonni damichaa, keessummoonnii fi qaamoleen hawaasaa ayyaanicharratti ni hirmaatu.",politics
1492,"Hoggantoonni olaanoo Iiraan Ameerikaadhan ajjeefaman

Finfinnee, Muddee 24, 2012 (FBC) –Hoggantoonni olaanoo humna waraanaa fi paarlaamaa Iiraan xiyyaara waraanaa Ameerikaatin ajjeefamuun himame.

Hogganaan humna waraanaa Iiraan Jeneraal Qaasiim Suleemaanii fi itti aanaa hogannaa paarlaamaa biyyattii Hashaad Shaabii, akkasumas Abbuu Mahadii Al Muhaandiis buufata xiyyaaraa Iiraaq Baagdaaddiitti xiyyaara waraanaa Ameerikaatin ajjeefamuu dubbi himaan humna waraanaa Iiraaq himaniiru.

Haleellaan kun ajaja preezdaantii Ameerikaa Doonald Traampiin kan raawwatame tahuun ibsameera.

Haleellaa raawwatameen yoo xiqqaate loltoonni 6 ajjeefamuun himameera.

Gochaa raawwatameef Ameerikaan itti gaafatamummaa fudhatteetti.

Ameerikaan namoonni kunneen hoggantoota shororkeessitootaa fi ajjeechaa loltoota Ameerikaa irratti raawwatame keessaa harka kan qabanidha jetteetti.

Iiraan garuu haleellaa raawwatame balaaleffatteetti.

Ta'iin kun hariiroo biyyoota lamanii caalmaatti kan hadheessu ta'uu fi qaamolee yakka kana raawwatan adabbii guddaan kan eeggatu ta'uu hogganaan olaanaa Iiraan Ayaatolaah Alii Haamiiniin ibsaniiru.

Jeneraal Qaasiim Suleemaan kan ajjeefaman buufata xiyyaaraa Iiraaq Bagdaad keessatti osoo konkolaataan imalaa jiranuu tahuun ibsameera.

Sababuma kanaan Iiraan guyyaa sadiif guyyaa gaddaa labsiteetti.

Jeneraal Qaasiim Suleemaan dursaa adda bilisa baasaa Iraan(warraaqsa Iiraan) fi biyyattiitti nama iddoo olaanaa qaban turan.",politics
1493," Koreen hoji raawwachiistuu Paartii Badhaadhinaa har'a walga'iisaa jalqabaa gaggeessaa jira.

Paartichi addarraa gara paartii walitti makamaatti ega cee'en booda, har'a Jimaata 24,2012 walga'ii koree hoji raawwachiistuu jalqabaa gaggeessaa jira.

Walga'ichaanis dhimmoota waqtaawaa fi nageenya biyyaarratti mari'achuun kallattii ni kaa'an eegama.

Karoora guddina diinagdee waggoota 10 fi filannoo 2012 irrattis ni mari'ata.",politics
1494,"Addi Bilisummaa Ummata Tigraay(ABUT) yaa'ii waliigalaa waame.

Addichi yaa'ii dhaabbattummaasaa booru Muddee 25 fi iftaan Muddee 26,2012 kan gaggeessu ta'uu beeksiseera.

Yaa'iin dhaabbattummaa kun magaalaa Maqaleetti taa'ama.

Walitti makamuu ADWUI ilaalchisee mari'atee murtee ni dabarsaan eegama.

Koreen Giddugaleessaa ABUT kaleessa ibsa laaten akka beeksisetti, yaa'ii ariifachiisichaaf koree qopheessituu hundeessuun qophii taasisaa turuu eerera.

Yaa'ii kanarratti bakka buutonni addichaa, abbootiin amantaa, hayyoonni, bakka buutonni qaamolee hawaasaa fi keessummoonni affeerraman ni hirmaatun eegama.",politics
1495,"Manni maree dhimmoota Islaamummaa waliigala Ityoophiyaa ibsa laate
Finfinnee, Muddee 23, 2012 (FBC) - Manni maree dhimmoota Islaamummaa waliigala Ityoophiyaa haleellaa Mazjiidoota Magaala Mooxaa irratti raawwatte ilaalchise ibsa laatee jira.
Jilli Koree dhimmicha qulqulleessuuf qaamaan iddichatti argamuun daawwannaa fi marii jiraattoota waliin taasisaa ture ilaalchise harha ibsa laatee jira.

Itti aanaa walitti qabaan mana mare dhimmoota Islaamumma waliigalaa fi walitti qabaan boordii jila koree qulqulleessaa Sheehi Nuuraddiin Daliil, mootummaan naannicha namoota haleellicha keessatti hirmaachuun shakkaman irratti tarkaanfii fudhachaa jiru galateeffataniiru.

Koreen kun miidhaa gaheen Mazjiidoonni gubatan akka ijaarramanii fi qabeenya barbadaaheef beenyaan kaffalamuu qaba jedhee jira.

Dabalataan iddoowwan mazjiinni itti ijaarramu akka kennamuu fi kanneen kaartaa mitkaneessa abbaa qabeenyummaa hin qabneef mirkaneessi kunnamu akka qabu gaafateera.
EBCsiin akka gabaaseetti miidiyaaleen gabaasa haqa qabeessa gabaasuu akka qabanis ibsa isaan gaafateera.",politics
1496,"Miseensoonni Komishinii Dhimmoota Eenyummaa fi Daangaa Bulchiinsa obbo Ristuu waliin marihatan

Finfinnee, Muddee 23, 2012 (FBC) - Miseensoonni Komishinii Dhimmoota Eenyummaa fi Daangaa Bulchiinsa Itti Aanaa Preezdaanti obbo Ristuu Yirdaw waliin dhimmoota naannoo fi biyyaalessaarratti marihataniiru.

Obbo Ristuu Yirdaw naannoon kibbaa bakka argama sabaa fi sablammoota hedduu waan taateef biyya keenyaaf fakkeenya sab-daneessa tahuu eeraniiru.

Waggoota darbaan naannichaatti rakkinoonni nu mudatan hedduun yoo jiraataniile, tokkumaa keenya cimsinee waliin dhaabachuu waan dandeenyeef saboota gidduutti hariiroo gaarii uumuu dandeenyeerra jedhan.

Walitti qabaan Komishinii Dhimmoota Eenyummaa fi Daangaa Bulchiinsa Dooktar Xaasaw Gabree waltajjii marichaarratti akka ibsanitti komishinichi labsiin erga hundaahe eegalee ijaarsa keessoo isaa cimsuun sochii eegaluu himaniiru.

Miseensoonni komishinii gama isaaniin biyya cimtuu ijaaruu fi sab-daneessii akka cimuuf carraaqqiin naannichi taasise waan jajjabeeffamudha jedhan.",politics
1497,"Manni Maree Nageenyaa Dubartoota Biyyoolessaa hundaa'e.

Manni marichaa hundaa'uun kan ifoome Ministeerri Nageenyaa fi 'Jastiis foor Ool' fi Federeeshiniin Dubartoota Ityoophiyaa waltajjii marii Muddee 24 amma 25,2012tti turu Adaamaatti gaggeeffamaa jirurratti.

Ministeera Nageenyaatti ministir deettaan damee ijaarsa nageenyaa fi waliigaltee biyyoolessaa aadde Almaaz Makoonnan hundaa'uun mana marichaa gurmii dubartootaa fi haadholii nageenyaa cimsuun, qindoominni jabaan akka uumamu taasisa jedhaniiru.

Ergama biyyoolessaa milkeessuufis taanan qooda olaanaa qabaata jedhaniiru.

Manni marichaa naannolee salganii fi bulchiinsota magaalaa lamaanirraa dubartoota dhiibbaa uumuu danda'an 55 miseensummaan hammateera; isaan keessaa 11 miseensota hoji raawwachiistudha.",politics
1498,"Itiyoophiyaanonni 102 Sudaanii gara biyyaa deebi'an.

Sudaanitti Imbaasiin Ityoophiyaa, Waajjira Ittisaa fi To'annaa Daddabarsa Namoota 
Seeran Alaa Sudaan waliin ta'uudhan Ityoophiyaanota faddaaltotaan qabamanii gara Baha Jiddugaleessaatti dabarfamuuf mankuusaa keessatti itti cufamee ture 102 gadhiisisuun baasii imala isaanii danda'uun gara biyyaa deebiseera.

Lammiilee kanneenif baatiiwwaniif wiirtuu da'annaatti nyaata, yaalli fayyaa, tajaajilli gorsaa laatamaafii tureera.

Sudaanitti Imbaasiin Ityoophiyaa walakkaa bara baajataa 2012tti Ityoophiyaanota 500 ol gara biyyaa deebisiisera.",politics
1499,"Ityoophiyaan lammiilee Soomaaliyaa balaa lolaatin miidhamaniif deeggarsa qorichaa laatte

Ityoophiyaan deeggarsa dawaa kana kan laatte lammiilee Soomaaliyaa naannoo Hiir Shabalee, Ladawayinitti balaa lolaatin miidhamaniifi.

Deeggarsichaan Ityoophiyaan dawaa toonii 10 fi ogeeyyii yaalaa ergiteetti.

Deeggarsichis bakka ergamaan addaa FDRI fi Soomaaliyaatti Ambaasaaddara guutuu Ityoophiyaa Jamaaluuddiin Musxafaa, preezdaantiin naannoo Shabalee, itti aanaan af yaa'ii paarlaamaa naannichaa fi Humna Nagaa Kabachiisaa Gamtaa Afrikaa Ergama Soomaaliyaatti miseensonni raayyaa ittisaa FDRI argamanitti bulchiinsa godinichaatif laatera.",politics
1500," Preezdaantiin FDRI Saahilawarq Zawdeen hoji gaggeessituu fi hundeessituu Faawundeeshinii Taanjabil Hoopp Liillii Yooseef waliin marihatan.

Faawudeeshiniin Taanjabil Hoopp bara 2011 kan hundaahe yoo tahu, kaayyoon isaa shamarran baadiyyaa jiraatan hiyyummaa keessaa baasuu fi dandeettii isaanii cimsuudha.

Dhaabbanni kun naannoo Oromiyaa godina Arsii Lixaa aanaa Kofaleetti sochiirra jira.

Liilliin akka ibsanitti faawudeeshinichi barattoota naannoo Kofalee 100 fi naannoo Sidaamaadha 20 fudhachuun mana barnootaa ijaareera.

Barattoonni kunneen barnoota isaanii hanga xumuranitti deeggarsa kan taasisu yoo tahu, barattoonni kun barnootarraa akka hin hafneef maatii barattootaa kanaaf zayta nyaataa fi midhaan dheedhii ni deeggara jedhan.

Preezdaant Saahilawarq faawudeeshinichi kaayyoo dhaabateef cimaa tahuun buhaa gaarii argamsiisera jedhan.",politics
1501," Hidha Haaromsaarratti walga'iin teeknikaa Ityoophiyaa, Sudaanii fi Gibts Finfinneetti gaggeeffamaa jira.

Waltajjichi har'a Muddee 29 fi booru Muddee 30,2012 magaalaa Finfinneetti gaggeeffama.

Waltajjii teeknikaa kanaanis guutinsaa fi gadi lakkisa bishaanii Hidha Haaromsaarratti ni mari'atama.

Mariin marsaa 3ffaa ministiroota bishaanii Ityoophiyaa, Gibtsii fi Sudaan kanaan dura Kaartuumitti gaggeeffamuun ni yaadatama.

Marichaanis Gibts sanaan dura ""Bishaan meetir kiyuubiin biiliyoonni 40 yaa gadhiifamu, bishaan Aswaam meetira 165tti gadi hin buhin."" jechuun dhiyeessaa turte guutummaan jijjiirtetti.

Yaahi bishaanii Abbayyaa uumamasaa eeggatee deemun mirga lagichaan fayyadamuu biyyoota yaaha olaanu keessa jiranii sarbaanis Ityoophiyaan yaada dhiyeessaa turteetti.

Yaadrimee fi hiikkaa gogiinsaarratti mormii turerratti; Ityoophiyaan bishaan meetir kiyuubii biiliyoona 35 gadi yoo buhe gogiinsa jedhama yaada jedhu dhiyeessiteet turte.

Gibts gama isheetin meetir kiyuubii biiliyoona 40 gadi yaada jedhu dhiyeessiteetti.

Sanaan ala yeroo gogiinsaa bishaan ammamii gadi yaa lakkifamu, ol kahiinsa hidhichaarraa ammam gadi siqee gadi yaa lakkifamu kan jedhurrattis walii hin galamne.

Walgahii magaalaa Finfinneetti gaggeeffamu kanarratti waliigalteerra ni gahamaan eegama; tahuu baannan garuu keeyyanni 10 hojiirra oola jedhameera.

Ministirri bishaanii Gibtsis waliigalamuu yoo baate; keeyyata 10 irratti murtee fudhannurratti mootummaa waliin marihannee ni murteessina jechuun isaanii ni yaadatama.

Mariin kana irratti Baankiin Addunyaa fi Ameerikaan taajjabdummaan hirmaachaa jiru.",politics
1502," Iiraan buufata looltoota Ameerikaa haleelte.

Haleellaa baalastiik miisaa'elaa Iiraanin buufataaleen humna qilleensaa Ameerikaa lama rukutamaniiru.

Ministeerri Raayyaa Ittisa Biyyaa Ameerikaa haleellichi gaggeeffamuu mirkaneessera.

Tarkaanfiin Iiraan fudhatte kun haaloo ba'annaa janeraala ishee Ameerikaadhan Jimaata darbe jalaa ajjeefameeti.

Janaraal Qaasiim Sulemaaniin Jimaata darbe buufata xiyyaaraa Iiraaq keessatti ajjeefamuun ni yaadatama.

Ajaja preezdaantiin Ameerikaa Doonaald Traamp dabarsaniin janaraalichi buufata xiyyaaraa Iiraaq keessatti haleellaa xiyyaara nam maleessan konkolaataa isaanii keessatti ajjeefamaniiru.

Haleellaa miisaa'elaa Iiraan gaggeessiteen buufataaleen loltoota Ameerikaa Iiraaq naannoo Irbiilii fi Al Asaad keessatti argaman rukutamaniiru.

Amma ammaatti loltoonnis ta'e namoonni biroon miidhamuun garuu adda hin baane.

Iiraan tarkaanfiin fudhatte haaloo ba'annaa janaraala ishee Jimaata darbe Iiraaq keessatti Ameerikaadhan jalaa ajjeefame sababeeffachuun ta'uu beeksisteetti.",politics
1503,"Muummee ministiraa Dooktar Abiy Ahimad daawwii hojiitif gara Giinii Koonaakrii imalan

Daawwiin hojichaa hariiroo biyyoota lamaanii sadarkaa olaanaatti ceesisuudha.

Preezdaantiin Giinii Aalfaa Koondeen bara darbe dhuma baatii Amajjii keessa Ityoophiyaa daawwachuun isaanii ni yaadatama.

Yeroo sanas hariiroo biyyoota lamaanii tarsiima'aa gochuuf waliigalteen mallatteeffameet ture.
Muummee ministiraa Dooktar Abiy Ahimad Riippabliika Giinii galaniiru.

Wayita Giinii Koonaakrii ga'anis preezdaantiin biyyattii Aalfaa Koondeen simannaa taasisaniifiru.

Daawwii hojii kanaan hariiroo biyyoota lamaanii tarsiima'aa gochuuf ni mari'atu jedhameet eegama.",politics
1504,"Muummee ministiraa Dooktar Abiy Ahimad maanguddoo, daa'immanii fi qaama miidhamtoota waliin Paarkii Tokkummaatti ayyaana Qiillee kabajan.

Muummee ministiraa Dooktar Abiy Ahimad har'a ganama Paarkii Tokkummaatti ayyaana dhaloota Yasuus Kiristoos jaarsolii, daa'immanii fi qaama miidhamtoota waliin kabajaniiru.

Qabeenyi muul'atu qofti sooressa nama hin taasisu, badhaadhinni kennuu fi qooduu dabalata jedhaniiru Dooktar Abiy.",politics
1505,"Eetaamaajoorrin Raayyaa Ittisa Biyyaa FDRI Jeneraal Adam Mahaammad gita isaanii Kuwaatar waliin marihatan.

Eetaamaajoorri Raayyaa Ittisa Biyyaa FDRI Jeneraal Adam Mahaammad hogganaa gita isaanii Kuwaatar Leetinaal Jeneraal Ghaanem Bin Shaabeeh Al Ghaanim waliin marihataniiru.

Marii isaanii kanaanis hariiroo biyoonni lameen qaban dhimmoota cimsuu dandahanirratti marii taasisaniiru.

Marii Kuwaatar Dohaatti gaggeeffameerratti gaggeessitoonni raayyaa ittisaa olaanoon biyyoota lameen irraa walitti babbahan hirmaataniiru.",politics
1506,"Ummanni yakkaa fi maallaqa sobaarraa akka of eeggatu Koomiishiniin Poolisii Finfinnee yaadachiise.

Gabaa ayyaanaa yoo baatan maallaqa sobaa akka of eeggattanis jedheera koomiishinichi.

Yeroo ayyaanaatti daddabarsi maallaqa sobaa jiraachuu waan maluuf of eeggannaan yaa taasifamuun dhaamera.

Koomiishinichi ayyaanni Qiillee nagayaan akka kabajamu qophii barbaachisaa taasisuu beeksiseera.",politics
1507,"Itti aanaan preezidaantii mootummaa naannoo Oromiyaa obbo Shimallis Abdiisaan baga ayyaana dhaloota Yasuus Kiristoosin ittiin isin ga'e jedhan.
Hordoftoota amantaa kirstaanaa naannoo fi biyya keenyaa hundaan baga ayyaana yaadannoo dhaloota Yesuus Kiristoos kan bara 2012 geessan yommuun jedhu gammachuu guddaa waliinidha.
Ayyaanni dhaloota Yesuus Kiristoos dhaabbilee amantaa Kiristaanaa biratti sirna Kadhataa, Galata Waaqaa fi faaruutiin, akka aadaatti ammoo taphoota Qillee fi sirnoota garaagaraatiin miidhagee kabajamee kan ooluu dha.
Ayyaanni Qillee akka amantaattis tahe akka aadaatti ilmaan namootaa baayhinaan kan walitti fidu, kan wal dhabe kan irratti araaramu, kan wal miidhe dhiifamaan kan walitti fiduu fi namoota gidduutti riqicha jaalalaa fi gammachuu kan uumamuu dha.
Bahaa fi Lixa, Kaabaa fi Kibba naannoo fi biyya keenya keessatti waliin kabajachuu, waan qabu waliin sooratee gammachuu dhandhamachuun kan beekamu ummanni keenya, ayyaana Qillee akka addaatti ilaala. Harka qalleeyyii yaadachuun, dadhabootaaf dhaabachuu fi waan qaban irraa waliif qooduun ammoo aadaa jaarraa lakkoofsisee dha. Ummata duudhaa waliin jireenyaa gaarii akkasii qabu tahuu keenyaan baga gammanne jechaa, irra deebiin baga ayyaana Qillee nagaan geessan,baga waliin geenye jechuun barbaada.
Kabajni ayyaana dhaloota Yesuus Kiristoos Kiristaanota biratti aadaa wal jaallachuu fi wal tajaajiltummaatiin ibsama.
Kitaaba Qulqulluu irratti Yesuus Kiristoos ilmaan namootaa waanjoo cubbuu fi duhaa irraa furuuf samii irraa dhufee dallaa horii keessatti akka dhalatetu lallabama. Kun ammoo mallattoo jaalalaafi dhala namaa duha bara baraarraa baraaruuf of qopheessuu akka tahetu barsiifama.
Jaalalli Yesuus Kiristoos dhala namaatiif kenne dhaloota harhaatiif dhaamsa gurguddaa lama akka qabuttan hubadha. Inni duraa, jaalala uumaan itti amannu nuuf kenne obboloota keenyaaf qoodnee yoo jiraanne, waliin jireenyi akka dagaagu, waliif yaaduun akka guddatuu fi namni nageenyaan akka jiraatu gochuuf humna guddaa qabaachuu isaati.
Soorataa fi uffata gahaa kan qabnu, isa hin qabneef kennuun, dadhaboota gargaaruu fi dhukkuffattoota waldhaanuun uumaa fi uumama biratti eebba kan argachiisu dha. Harha carraa gaarii argannee, ayyaana kana sababeeffachuudhaan mana keenyaatti kan qopheeffanne hundi keenya harka qalleeyyii yaadachuudhaan akka kabajannuu fi dhaamsa abboottan amantaa nuuf dabarsaniif akka abboomamnu dhaamuun fedha.
Lammaffaarratti, Yesuus Kiristoos teessoo mootummaa biyya Yihudaa irratti osoo eegamuu, dallaa horii mandara Beetaliheemitti gadi buhee dhalachuun isaa jaalala agarsiisuu fi ilmaan namootaa barsiisuufdha. Dhaloonni harhaa ayyaana kana yeroo kabajnu, kanarraa barannee, miira of kennanii wal tajaajiluu fi wal tumsuu guddaa horachuu akka qabnutu natti dhagaahama.
Naannoofi biyya keenya keessatti amantaawwan adda addaa wal tahuudhaan waliin kabajachuu fi jaalalaa fi walitti dhufeenya gabbifachuun kan baratamee dha. boqonnaa qormaanni heddummaate kana keessattis, wal tahiinsaafi waliin jireenya dhaabbileen amantaa agarsiisaa jiran dinqifannaa addaatiin ilaalla. Harhas carraa kanaan jaalalli keessan caalmaatti akka gabbatu, gaheen biyyaafi ummata ijaaruu keessatti qabdan daran akka guddatuuf kan hojjettan tahuu keessan amantaa guddaan qaba.
Ummanni keenya duudhaalee gaggaarii amantaawwanii fi aadaa irraa gabbifate hedduu qaba.
Dhaloota duudhaalee kanneen dhaalchisuuf halkanii guyyaa hojjetan, jaalalaa fi wal dandahuu lallabanii fi kan rakkateef dirmachuu amaleeffatan hedduu qabna.
Akkuma kana, dhaloota egeree harha barachuu fi yaadaa fi qalbiin duuroomee dhaaluu qabus kumaa kitilatu jira. Kanaafuu, qabeenya dilbii horata dhaloota ceesisuu danda'u kana sirnaan wal harkaa fuunee ijaarsa biyyaa fi ummata keenyaatiif akka oolchinuuf carraan argadhe kanatti fayyadamee dhaamuun barbaada.
Xumurarrattis, ayyaanni Qillee bara kanaa nageenyi keenya kan itti ititu, jaalalli keenya kan itti guddatu, sonaa fi sooratni keenya kan itti sifaahu nuuf haa tahu jechaa, ummata kallattii hundaan jiruuf ayyaana nagaa fi badhaadhinaa akka tahun hawwa.",politics
1508," Hidha Haaromsaarratti walga'iin teeknikaa Ityoophiyaa, Sudaanii fi Gibts Finfinneetti gaggeeffama.

Waltajjichi Muddee 29 fi 30,2012 magaalaa Finfinneetti gaggeeffama.

Waltajjii teeknikaa kanaanis guutinsaa fi gadi lakkisa bishaanii Hidha Haaromsaarratti ni mari'atama.

Mariin marsaa 3ffaa ministiroota bishaanii Ityoophiyaa, Gibtsii fi Sudaan Kaartuumitti gaggeeffamuun ni yaadatama.

Marichaanis Gibts sanaan dura ""Bishaan meetir kiyuubiin biiliyoonni 40 yaa gadhiifamu, bishaan Aswaam meetira 165tti gadi hin buhin."" jechuun dhiyeessaa turte guutummaan jijjiirtetti.

Yaahi bishaanii Abbayyaa uumamasaa eeggatee deemun mirga lagichaan fayyadamuu biyyoota yaaha olaanu keessa jiranii sarbaanis Ityoophiyaan yaada dhiyeessaa turteetti.

Yaadrimee fi hiikkaa gogiinsaarratti mormii turerratti; Ityoophiyaan bishaan meetir kiyuubii biiliyoona 35 gadi yoo buhe gogiinsa jedhama yaada jedhu dhiyeessiteet turte.

Gibts gama isheetin meetir kiyuubii biiliyoona 40 gadi yaada jedhu dhiyeessiteetti.

Sanaan ala yeroo gogiinsaa bishaan ammamii gadi yaa lakkifamu, ol kahiinsa hidhichaarraa ammam gadi siqee gadi yaa lakkifamu kan jedhurrattis walii hin galamne.

Walgahii magaalaa Finfinneetti gaggeeffamu kanarratti waliigalteerra ni gahamaan eegama; tahuu baannan garuu keeyyanni 10 hojiirra oola jedhameera.

Ministirri bishaanii Gibtsis waliigalamuu yoo baate; keeyyata 10 irratti murtee fudhannurratti mootummaa waliin marihannee ni murteessina jechuun isaanii ni yaadatama.

Mariin kana irratti Baankiin Addunyaa fi Ameerikaan taajjabdummaan hirmaachaa jiru.",politics
1509,"Muummee ministiraa Dooktar Abiy Ahimad hordoftoota amantaa Kiristaanaa maraan baga ittiin isin ga'e jedhan.

Dooktar Abiy guyyaan dhalootaa Iyyasuus Kiristoos guyyaa walqooduun hafee, tokkummaan itti muul'ate ta'uu ibsaniiru.

Namaa fi Waaqni, lafaa fi samiin, lubbuu fi foon, namaa fi maleekkaan kan tokko itti ta'anidhas jedhaniiru.

Nutis ayyaanicha wayita kabajnu garaagartee fi walqoqqooduu keessaa ba'uudhan ta'uu qaba jedhaniiru.

Garaagarteen uumamaa faaya uumamarraa kenname.

Garaagarteen koorniyaa, bifaa, amantaa, sabummaa, afaanii fi ilaalchaa miidhagina uumaatis jedhaniiru muummee ministiraa.

Kennaa sabdaneessummaan arganneeen tokkummaa Ityoophiyummaa yoo cimsine garaagarteen gargar ba'uu hin ta'u; tokkummaan walballeessuu akka hin taanes yoo mirkaneessine seenaa dansaa dhalootaf hafu ni hojjenna jedhaniiru.",politics
1510,"Muummeen ministiraa Dooktar Abiy Ahimad godina Gujii Lixaa magaalaa Bulee Horaatti jiraattota waliin mari'atan.

Dooktar Abiy yeroo magaala Bulee Horaa gahanitti jaarsooliin biyyaa fi jiraattonni simannaa hoohaa taasisaniifiru.

Turtii isaanitiin jiraattota waliin mari'ataniiru.

Muummee ministiraa Dooktar Abiy Ahimadii fi itti aanaan preezdaantii mootummaa naannoo Oromiyaa obbo Shimallis Abdiisaan gaaffii fi faayidaa ummata Oromoo deebisuuf karaa ifa ta'een ni hojjennaa jedhaniiru.
 Muummee ministiraa Dooktar Abiy Ahimad jiraattota magaalaa Yaa'a Balloo waliin mari'atan.

Muummee ministiraa Dooktar Abiy Ahimadii fi itti aanaan preezdaantii mootummaa naannoo Oromiyaa obbo Shimallis Abdiisaan har'a ganama godina Booranaa magaalaa Yaa'a Ballootti argamuun jiraattota waliin mari'ataniiru.

Dooktar Abiy, jiraattonni nageenyaa fi tokkummaa cimsaa bu'uura diinagdee fi hawaasummaa akka godhatan dhaamaniiru.

Hirmaattonni waltajjichaa gama isaanitiin walabummaan amantaa fi dameewwan biroorratti waggoottan lamaan darban keessa muul'ate, imalli Ityoophiyaa dirree demokraasiirra jiraaachuu Waajjirri Muummee Ministiraa ibseera.

Misoomni daandii, bishaan, ibsaa, fedhiin misoomaa horsiisee bulaa guutamuurratti gaaffilee kaasaniiru.",politics
1511,"Motummaa Awustaraaliya irratti haleellaan saayiberii cimaan qaqqabu himame.

Waajjira Ministeera Dhimma Ala Awustaraaliya irratti haleellaan saayiberi cimaan qaqqabuu dhagahaame.

Haleellaan sayiberi qaqqabee kun waliigaltee biyyootan kan qindahee tahu hin ollee jechuun Waajjirri Ministeera Dhimma Ala Awustaraaliya beeksiseera.

Paartii Awusteraaliya magarisaa fi partiin morkaattota yaadni walii hojjeechu jedhuu ergaa dhiyaate booda haleellichii qaqqabuu himameera.

Haleellichi kaleessa galagala kan eegale yoo tahu, guyyota dhufanitti cimee kan itti fufuu tahuun ogeyyonni damichaa beeksisaniiru.

Waajjirri Ministeera Dhimma Ala ibsa baaseen, haleellaan qaqqabee hordofuun tarkaanfii barbachiisu fudhachuu beeksiseera.

Yaatahutii waajjiriichi haalellaa kanaan dhibbaa gahee homallee hin dubbanne.",politics
1512,"
Preezdaant Saahilawarq wayita paarkicha daawwatan bakkeewwan seenaa, aadaa fi uumama Ityoophiyaan qabdu addunyaatti beeksisuun damichaan fayyadamoo tahuu akka qabamu ibsaniiru.
Paarkiin Tokkummaa qabeenya biyyattii beeksisuurra darbee gahee guddaa akka qabu ibsaniiru.

Masaraa mootummaa keessatti kan ijaarame Paarkiin Tokkummaa ummanni akka daawwataniif waamicha dhiyeessaniiru.",politics
1513,"Muummee ministiraa Dooktar Abiy Ahimad Afrikaa Kibbaa daawwachuufi.

Muummee ministiraa Dooktar Abiy Ahimad Amajjii 2 fi 3,2012 Afrikaa Kibbaa kan daawwatan ta'uu Preetooriyaatti Imbaasiin Ityoophiyaa beeksiseera.

Daawwii hojichaatin hariiroo Ityoophiyaa fi Afrikaa Kibbaa sadarkaa olaanaatti ceesisuuf ni mari'atama jedhameera.

Ummannii fi mootummaan biyyattii Ityoophiyaanota achi jiraataniif da'annaa fi jaalala obbolummaa akka laatu faayidaa ni qabaata.

Muummee ministiraa turmaata isaanii Afrikaa Kibbaatin qondaaltota biyyattii fi hawaasa Ityoophiyaa waliin ni mari'atuun eegamu.

Imbaasichi akka beeksisetti simannaa fi keessummeessa muummee ministiraa Dooktar Abiy Ahimadiif qophiin xumurameera.

Hojiin diippiloomaasii diyaaspooraa fi lammummaa hojjetamaa akka jirus ifoomsera.

Istaadiyamii Impeeriyaal Waandarars Kriikkeettitti Amajjii 3,2012 waltajjiin diyaaspooraa ni gaggeeffama.",politics
1514," Iiraan waliigaltee misooma Nuuklaarii dhaabuu bara Faranjootaa 2015 mallatteessite diiguu ishee beeksiifte.

Ajjeechaa Jeneraal Qaasiim Soleemaanii booda Iraan waliigaltee misooma Nuuklaarii dhaabuu ishee walgahii kaabinee Teehraanitti taahameen murteessitee jirti

Guyyaa kaleessaa haleellaan Imbaasii Ameerikaa magaalaa Baagdaaditti argamu irratti xiyyeeffate taasiifamuu isaa ibsameera.

Haleellaa gaggeeffameen miidhaan qaqqabbe hanga ammaatti hin ifoofne jedhameera.

Ajjeechaa Soleemaanii booda Manni Mare Iiraaq waraanni biyyoota biroo hundi Iiraaq gadhiisee akka bahu waamicha dhiyeessee jira.

Yeroo ammaa waraanni Ameerikaa kumni 5 ol Iiraaq keessatti ni argamu jedhameera.

Preezdaantiin Ameerikaa Doonaald Traamp tarkaanfii Iiraan fudhattu kaamiifiyyuu duub deebii dachaa kan laatan tahuu doorsisaa jiru.

Ameerikaan waliigaltee Nuuklaarii keessaa bara 2018 of baastus biyyoonni kanneen akka Faraansaay, Jarman, Chaayinaa, Ingiliz fi Raashiyaan garuu waliigalticha itti fufsiisuuf yaalii gochaa jiru jedhameera.

Biyyoonni kunneen ejjennoo Iraan kan morman tahuu ibsaniiru.

Waldhabdee jiru hirhisuuf qaama dhimmi ilaalu hunda waliin kan hojjetan tahuus beeksaniiru.",politics
1515," Muummeen ministiraa Dooktar Abiy Ahimad godina Booranaa magaalaa Yaaha Balhootti jiraatota waliin mari'atan.

Muummeen ministiraa Dooktar Abiy Ahimad, itti aanaa preezdaantii mootummaa naannoo Oromiyaa obbo Shimallis Abdiisaa fi ministirri Bishaanii fi Inaarjii Dooktar Injiinar Silashii Baqqalaan har'a ganama magaalaa Yaa'a Bal'ootti jiraattota waliin mari'ataniiru.

Wayita magaalaa Yaaha Balhoo gahanitti jaarsoliin biyyaa fi jiraattonni magaalaa Yaaha Balhoo simannaa hohaan taasisaniifiru.

Dooktar Abiy turtii isaanii Yaa'a Bal'ootin hawaasa Booranaa waliin mari'ataniiru.",politics
1516,"Muummeen Ministira Dooktar Abiy hoggantoota paartii Badhaadhinaa waliin proojektoota Finfinnee daawwatan

Finfinnee, Muddee 27, 2012 (FBC) – Muummeen ministira Dooktar Abiy Ahimad guyyaa kaleessaa miseensota kaabinee fi hoggantoota paartii Badhaadhinaa waliin proojektoota Finfinnee daawwatan.

Dooktar Abiy wayita miseensota kaabinee fi hoggantoota paartii Badhaadhinaa waliin proojektoota Finfinnee daawwatan, proojektoonni akkasii kun akkaataa naannolee guutuu biyyattiitti hundatti babal'achuu danda'anirratti mari'ataniiru.",politics
1517,"ABUT Paartii Badhaadhinaatti akka hinmakamne beeksise

Finfinnee, Muddee 27, 2012 (FBC) - ABUT Paartii Badhaadhinaatti akka hinmakamne beeksise

Addi Bilisummaa Ummata Tigiraay (ABUT) walgahii ariifachiisaa guyyoota lamaaf gaggeessaa tureen Paartii Badhaadhinaatti makamuu akka hinbarbaannee beeksise.

Sababnisaas ejjennoon Paartii Badhaadhinaa fi ABUT bakkitti waldhabu waan jiruuf akka ta'e ibsa baaseen ibseera.

Kana booda Mootummaa Federaalaa waliin dhimmoota adda addaarratti karaa heerri eeyyamuun akka hojjetu ibsa ejjennoo baaseen beeksiseera.",politics
1518,"Lammileen Iraan kuma 100 ol tahan reeffa Qaasim Solemaanii magaalaa biyyattii Ahvaaz simachuun gadda isaanii ibsataa oolan.

Janaraal Qaasim Solemaanii torban darbe magaalaa Iiraaq, Baagidaad keessatti xiyyaara nama maleessa (diroonii) Ameerikaan ture kan ajjeefame.

Namoonni gaddaf bahan kun ""Duuti Ameerikaatiif"" jechaa boohaa oolan.

Qaasim Solemaaniin dhiibbaa Iraan Baha Giddu-galeessaa keessatti qabduuf maandiisadha jedhamee waan amanamuuf biyyattii keessatti nama cimaa sadarkaa lamaffaarra jirudha.

Ajjeefamuun qondaala kanaa lola Ameerikaa fi Iraan gidduu jiru daran hammeessa jedhameera.

Gaggeessaan Ol-aanaa Iraan, Ayatolaa Kohomaanii, namni Solemaanii waliin hariiroo dhuunfaa cimaa tahe qabu haleellaa kanaaf, ""haaloo cimaa bahanna"" jechuun dhaadatan.

Xiinxaltoonni akka jedhanitti Iraan karaa inteneeta US cabsuun (Cyber attack) ykn karaa miidhaa baramaatiinis fedhii US Baha Giddu-galeessaa keessa jiranirratti xiyyeeffachuun haalaa bahuu dandeessi jedhu.",politics
1519,"Waajjirri Muummee Koongeransii Federaaliistii Oromoo eebbifame

Finfinnee Muddee 25,2012(FBC) - Waajjirri Muummee Koongeransii Federaaliistii Oromoo(KFO) handhuura Finfinnee caffee Aannanii eebbifame.

Xiinxalaan Siyaasaa obbo Jawaar Mahaammad saganticha irratt argamuun ifatti miseensa Paartii Koongeransii Federaaliistii Oromoo KFO tahuu kaardii fudhachuun mirkaneessaniiru.

Obbo Jawaar dubbii taasiisaniin Paartilee Oromoo jiran keessaa KFO filachuu osoo hin taane, paartii tokko jalatti gurmaahuun, qabsoo Oromoo caalmaatti finiinsuufi jedhan.

Filannoo bara 2012 gaggeeffamu irratti sagaleen Oromoo hin qoqqoodamu jedhan obbo Jawaar.

Tokkummaa Oromoo fi Oromiyaa cimsuuf yeroo kamiiyyuu caalaa kan qabsaahan tahuus himaniiru.

Uummanni biyyattii Paartii itti amane soda fi shakkii tokko malee filachuu akka qabu dhamaniiru.

Sirna demookiraasii fi federaaliizimii dhugaa biyyattii keessatti ijaaruuf kan hojjetan tahuus obbo Jawaar ibsaniiru.",politics
1520," Paartiin Badhaadhinaa filannoon biyyaaleessa bara 2012 akka gaggeeffamuu qabu ejjennoo cimaa qabaachuu beeksise.

Koreen Hojii Raawwachiiftuu Paarticha guyyaa kaleessaa dhimmoota haala yeroo fi filannoo biyyaaleessaa irratti marihachuun murteewwan garaagaraa dabarsuu isaa itti gaafatamaan waajjira paartichaa obbo Binnaalfi Anduulem ibsa harha kennaniin eeraniiru.

Paartichi ejjennoo filannoo irratti qabu kan hin jijjiirre tahuu fi bara kana gaggeeffamuu akka qabu ni amana jedhaniiru.

Korichi rakkoolee filannoo irratt mudachuu dandahanii fi carraa jiran irratti balhinaan marihachuun murtoo yaadaa dabarsuu isaa obbo Binnaalfi himaniiru.

Obbo Binnaalfi filannoo gaggeessuu waliin walqabatee sodaa paartileen morkattootaa fi hawaasni kaasu irratti marihatamuu ibsuun, filannoon yoo gaggeeffamee fi darbe buhaa fi miidhaa fiduu dandahu ilaalchisee gadi fageenyaan ilaaluu isaa dubbataniiru.

Filannoon yeroo isaa eegee yoo gaggeeffame ijaarsa sirna demookraasii biyyattiin gaggeessaa jirtu kan gargaaru fi hawaasni mootummaan filadheenan hogganamaa jira amantaa jedhu akka horatu ni taasisa jedhan.

Filannoo gaggeessuun gama hedduun faayidaa akka qabu korichi gamaggamee jira kan jedhan obbo Binnaalfi, rakkoolee yeroo ammaa biyyattii keessatti mulhachaa jiran akka salphaatti kan ilaalu miti jedhan.

Rakkoolee nageenyaa furuuf dhaabbileen haqaa fi qaamoleen nageenyaa dirqama isaanii bahuu akka qaban kan ibsan obbo Binnaalfi, hawaasnis bifa qindaaheen qaamoolee miidhaa geessisaa jiran saaxiluu cimsee itti fufuu qaba jedhan.

Paartileen morkaattootaa fi deeggartoonni isaanis nageenya buusuuf gahee isaanii bahuu akka qaban dhaamaniiru.

Qaamni hundi dirqama isaa yoo hin baane filannoon gaggeeffamus, dheeratus rakkooleen furamuu hin dandahan jedhan.

Korichi waltajjii kaleessa gaggeesseen olaantummaa seeraa mirkaneessuuf caasaaleen nageenyaa sadarkaa sadarkaan jiran dirqama isaanii bahuu akka qaban kallattii kaahuu ibsaniiru.

Korichi karoora waggaa 10nii paartichaa irratti gadi fageenyaan marihachuun raggaasiseera jechuun Faasikaaw Taaddasaatu gabaase.",politics
1521,"Guyyaan Sirni Gadaa Oromoo Dhabbata Saayinsii, Barnootaa fi Aadaatti hambummaan itti galmaahe waggaa 3ffaan godina Booranaa magaalaa Yaaballootti kaleessaa eegalee kabajamaa ture har'a xumurama.

Ayyaanni sirna Gadaa godina Boranaa magaalaa Yaaballootti kaleessaa eegalee sirnoota addaddaan kabajamaa ture guyyaa har'a bakka keessummoonni kabajaa fi abbootiin Gadaa Oromiyaa guutuu jiranitti sirna ho'aan kabajamee ni xumurama.

Kabajicharratti ministirri Ministeera Aadaa fi Tuuriizimii FDRI Dooktar Hiiruut Kaasaa, hogganaan Biiroo Aadaa fi Tuuriizimii Oromiyaa obbo Girmaa Haayiluun argamaniiru.

Sirni Gadaa Dhaabbata Mootummoota Gamtoomanitti Dhabbata Saayinsii, Barnootaa fi Aadaatti hambaa kiliyaa addunyaa tahee erga galmaahee waggaa sadaffaa qabateera.

Kabajicharratti agarsiisni aadaa fi siimpooziyamiin akkasumas waraqaaleen qorannaa dhiyaataniiru.

Abbootiin Gadaa godinalee Oromiyaa, hayyoonni damichaa, keessummoonnii fi qaamoleen hawaasaa ayyaanicharratti hirmaataniiru.",politics
1522," Ajajni Bahaa Raayyaa Ittisa Biyyaa FDRI miseensota raayyaa ittisaa 1,300 ol ebbisiise.

Ebbifamtoonni kanneen guddina sadarkaa fi ijaarsa dandeettiin baatii 3f leenjii loltummaa fudhataniiru.

Akka gabaasa EBCtti miseensonni raayyaa ittisaa kanneen kaleessa magaalaa Jigjigaatti ebbifamaniiru.

Leenjitoonni ebbifaman kutaa waraanaa fi ajaja hundarraa kan walitti babba'ani.",politics
1523,"Hogganaa humna waraanaa Iiraan Jeneraal Qaasiim Suleemaanii Ameerikaan ajjeesuun ishee waraana dhaabuuf malee eegaluufii miti jedhan preezedaantin Ameerikaa Donaald Traamp.

Ajjeechaa Iiraaq buufata xiyyaaraa Baagdaaditti raawwatameen barri bulchiinsa shororkeessummaa Suleemaanii xumurameera jedhan Traamp.

Jeneraaal Sulemaaniin humna Quuds sosochii waraanaa Iiraan jiddugaleessaa bahaa keessaatti taasistu hogganaa turan jedhan preezdaant Traamp.

Iiraan ajjeechaa Jeneraal Sulemaanii haaloo bahuuf dhaadataa jirti jedhameera.

Ajjeefamuu jeneraalichaatin boodaa Iiraanii fi Ameerikaa gidduutti muddamni hammaataa dhufeera.

Ajjeechaa kana booda loltoonni Ameerikaa 3000 gara giddugaleessa bahaatti ergamuu aangahoonni biyyatti himaniiru.

Haleellaan kun konkolaataa milishaa Iiraaq baatee sochohaa ture irratti raawwatame.",politics
1524,"Koreen hoji raawwachiistuu Paartii Badhaadhinaa walga'iisaa jalqabaa kaleessa gaggeessen murteewwan addaddaa dabarse.

Paartichi addarraa gara paartii walitti makamaatti ega cee'en booda, kaleessa Jimaata 24,2012 walga'ii koree hoji raawwachiistuu jalqabaa gaggeessera.

Walga'ichaanis dhimmoota waqtaawaa fi nageenya biyyaarratti mari'achuun kallattii kaa'un isaa ibsameera.

Karoora guddina diinagdee waggoota 10 fi filannoo 2012 irrattis mari'achuun kallattii kaa'era.",politics
1525,"ddi Bilisummaa Ummata Tigraay(ABUT) yaahii waliigalaasaa gaggeessaa jira.

Addichi yaahii dhaabbattummaasaa har'a Muddee 25 fi booru Muddee 26,2012 gaggeessa.

Yaahiin dhaabbattummaa kun magaalaa Maqaleetti taahamaa jira.

ABUT walitti makamuu ADWUI ilaalchisee marihatee murtee ni dabarsaan eegama.

Yaahii ariifachiisichaa kanaaf koreen qopheessituu hundaa'uun qophiin taasifamaa tureera.

Yaahii kanarratti bakka buutonni addichaa, abbootiin amantaa, hayyoonni, bakka buutonni qaamolee hawaasaa fi keessummoonni affeerraman hirmaachaa jiru.",politics
1526,"Barreessaa olaanaan Mootummoota Misoomaa Baha Afrikaa Dooktar Warqinah Gabayyoon Suudaan jiru.

Dooktar Warqinah daawwii hojii isaanii Sudaanin muummee ministiraa biyyattii fi dura taa'aa Mootummoota Misoomaa Baha Afrikaa Haamdook waliin ni mari'atu.

Barreessaa olaantichaaf Ministeera Dhimma Alaa Sudaanitti daayreektar janaraalli dhimmoota Afrikaa Ambaasaaddar Jamaal Elsheekii fi itti gaafatamaan Waajjira Mootummoota Misoomaa Baha Afrikaa Damee Sudaan Dooktar Oosmaan Biilaal simannaa taasisaniifiru.

Dooktar Warqinah turmaata isaanii Sudaanin muummee ministiraa biyyattii Haamdookii fi dura taa'aa Mana Maree Walabaa Sudaan Jeneraal Abdal Fattaah Al Buurhaan waliin ni mari'atu.",politics
1527,"Muummee ministiraa Dooktar Abiy Ahimad daawwii hojiitif Iikwaatooriyaal Giinii jiru.

Muummee ministiraa kaleessa daawwii hojii isaanii Giinii Koonaakrii xumuranii Iikwaatooriyaal Giinii yammuu ga'an preezdaantiin biyyattii Tewoodoor Oobiyaang simannaa taasisaniifiru.

Preezdaantichi bara darbe Ityoophiyaa daawwachuun isaanii ni yaadatama.

Daawwiin hojichaa hariiroo biyyoota lamaanii cimsuurratti kan xiyyeeffatedha.",politics
1528,"Manni Maree Bakka Buhoota Ummataa guyyaa booru walgahii idilee ni gaggeessa

Finfinnee, Muddee 29, 2012(FBC) – Manni Maree Bakka Buhoota Ummataa walgahii idilee mana marichaa guyyaa booru akka gaggeessu beeksiseera.

Manni marichaa walgahii idilee booru gaggeessuun wixinee labsii bulchiinsa fi toohannoo meeshaalee waraanaa ni raggaasisa jedhamee eggama.

Wixineen labsii kun raggahuun isaa qaamoolee meeshaalee waraanaa seeraan alaa daddabarsan irratti murtee ulfaataa dabarsuuf ni gargaara jedhameera.

Daddabarsi meeshaalee waraanaa biyyattii keessatti babalhaachaa kan dhufe yoo tahu, seerri kana dura ture murtee barsiisaa tahe dabarsuuf rakkisaa waan taheef Abbaan Alangaa Waliigalaa wixinee labsii haaraa qopheessuuf dirqamee jira jedhameera.

Dabalataan manni marichaa wixinee labsii bulchiinsa abbaa seerummaa federaalaa fi mana murtii federaalaa qorachuun koree dhaabbii dhimmichi ilaaluuf ni dabarsa jedhamee eeggama.",politics
1529,"Erga Iiraan buufata loltootaa Ameerikaa irratt haleellaa raawwattee booda gatiin bobahaa dabaluun ibsame

Finfinnee, Muddee 29, 2012 (FBC) - Erga Iiraan buufata loltootaa Ameerikaa lama irratt haleellaa raawwattee booda gatiin bobahaa dabaluun isaa ibsameera.

Haaluma kanaan bobahaan hin calalamne Barmiilii tokko irratti %1.4 dabalee jira.

Yeroo ammas Baha Giddugaleessatti Barmiiliin tokko Doolaara 69.21tti gurguramaa jira.

Bifuma walfakkaatuun sababa tasgabbii dhabuu Baha Giddugaleessatiin gabaan Aksiiyoonii idila addunyaa gadi buhee jira.

Walbittaan Niikeelii Jaappaan 225 %1.3, Seeng Hoong Koong Haang ammoo %0.8 gadi buheera.

Iiraan tarkaaffiin fudhadhe ajjeechaa Jeneral Soleemaanii haloo bahuufi jettee jirti.",politics
1530," Boordiin Filannoo Biyyoolessaa Ityoophiyaa yeroo filannoon itti gaggeeffamurratti torbeewwan lamaan dhufan keessa qooda fudhattoota waliin ni mari'ata.

Boordichi akka beeksisetti marichaan yeroon filannoon baranaa itti gaggeeffamuu qaburratti yaadni gabbisaa ni sassaabbama.

Gorsituun koominikeeshinii boordichaa aadde Soliyaanaa Shimallis Faanaa Broodkaastiing Koorporeet waliin turmaata taasisaniin akka beeksisanitti, yeroo filannoon gaggeeffamurratti mariin qooda fudhattootaa ega gaggeeffameen booda guyyaan filannoon itti gaggeeffamu ni ifooma.

Guyyaa filannoo ilaalchisee ragaaleen kanaan dura miidiyaaledhaan gadhiifamaa turan sirrii akka hin ta'in ibsaniiru.",politics
1531,"Waggaa 3ffaan Sirni Gadaa hambummaan itti galmaahe booruu fi iftaan kabajama

Finfinnee, Muddee 23, 2012 (FBC) – Waggaa 3ffaan Sirni Gadaa Dhabbata Saayinsii, Barnootaa fi Aadaatti galmaahe booru Muddee 24 fi iftaan Muddee 25,2012 magaalaa Yaaha Balhootti kabajama.

Sirni Gadaa Dhaabbata Mootummoota Gamtoomanitti Dhabbata Saayinsii, Barnootaa fi Aadaatti hambaa kiliyaa addunyaa ta'ee erga galmaahee waggaa sadaffaa qabateera.

Ayyaanichi waggaa waggaadhan kabajamuun duudhaan sirnichaa caalaatti akka ifa bahu taasisa.

Baranas wayita waggaa 3ffaan isaa kabajamu beekumsi guutuu sirnichaa dhaloota itti aanutti akka cehuu taasisuudha jedhan hogganaan Biiroo Aadaa fi Tuuriizimii Oromiyaa obbo Girmaa Haayiluun.

Falaasamni Sirna Gadaa barnootaa fi qajeelfama bulchiinsaa keessatti akka lafa qabatu cimsanii irratti hojjechuu gaafata.

Galmaahuu sirna Gadaa waggaa 3ffaa kabajuudhaf qophiin taasifamuu fi keessummoonni galaa jiraachuu itti gaafatamaan Waajjira Aadaa fi Tuuriizimii Godina Booranaa obbo Boonayyaa Didoon Faanaa Broodkaastiing Koorporeetitti himaniiru.

Kabajicharratti agarsiisni aadaa fi siimpooziyamiin ni dhiyaata.

Abbootiin Gadaa godinalee Oromiyaa, hayyoonni damichaa, keessummoonnii fi qaamoleen hawaasaa ni hirmaatu.",politics
1532," Itti aanaan kantiibaa magaalaa Finfinnee Injiinar Taakkalaa Uuman ijaarsa seeran alaa fi weerara lafaarratti tarkaanfii fudhatamurratti qaamolee dhimmi ilaallatu waliin mari'atan.

Qorannaa gaggeeffamee fi hojii seera kabachiisuurratti tarkaanfii fudhatamurratti mari'atameera.

Labsii weerara lafaa fi ijaarsa seeran alaa ittisuuf ba'e 721/2004 hojiirra oolchuuf tarkaanfii fudhachuuf bulchiinsi magaalichaa qophii taasisaa jira.

Koomiishinarri Koomiishinii Poolisii Finfinnee Geetuu Arraagaaw tarkaanfichi seera kabachiisuu qofarratti kan xiyyeeffate ta'uu beeksisaniiru.

Hoggansa seera kabachiisuu dhabee fi hirmaannaa seeran alaa qaburrattis tarkaanfiin ni fudhatama jedhameera.

Ragaa ijaarsa seeran alaa qaamolee argatanirrattis hojiin qulqulleessuu hojjetamaa jira.",politics
1533,"Waltajjiin marii jaarsolii biyyaa Afaarii fi Soomaalee kaleessa Adaamaatti gaggeeffamuu eegale har'a xumurame.

Ministeerri Nageenyaa akka beeksisetti waltajjichaan walitti bu'iinsota kamuu duursanii ittisuu fi to'achuuf waloon irratti hojjechuu fi mariidhan furuuf waliigalaniiru.

Nageenya lammiilee fi faayidaa biyyaalessaa kabachiisuu, rakkoolee hawaasummaa fi walitti buhiinsa uummaman furuun hariiroo ummataa cimsuuf hojjetamuu akka qabu waltajjichaan mari'atameera.

Marii gaggeeffameen nageenya lammiilee fi biyyaa tiksuun fayyadamtummaa waloo mirkaneessuuf hojjetamuu akka qabu jaarsoliin biyyaa beeksisaniiru.

Dhumarrattis ibsa ejjennoo abbaa qabxii 8 baasuun waltajjiin kaleessa eegalame har'a xumuramerera.

Waltajjicha Ministeera Nageenyaa fi Dhaabbata ‘Jastiis Foor Ool Priizin Feeloowshiip Ityoophiyaatuh qopheesse.",politics
1534,"Finfinnee, Muddee 22, 2012 (FBC) – Hogganaan Kooriyaa Kaabaa Kiim Joong Uun sagantaa misooma nuukleeraa adda citee ture bifa haaraan kan itti fufsiisan tahuu himan.

Kiim Joong yaaliin miisaahela fageenya giddu galeessaa yeroo dhiyootti kan eegalamu tahuu ibsaniiru.

Ameerikaan dhimma nuukleerii irratti yaada walii galtee haaraa dhiyeessurra Kooriyaa Kibbaa waliin shaakkallii waraanaa eegaluun ishee Kiim Joong yaada isaanii akka jijjiiraniif sababa jedhameera.

Kanumaan walqabatee Kooriyaan Kaabaa yeroo dhiyootti meeshaa waraanaa haaraa addunyaatti akka agarsiiftu ni eeggama.

Karoorri haaraan kun hojii irra kan oolu sochii fi gochaa Ameerikaan taasiftu irratti kan hundaahu akka tahe Kiim dubbataniiru.

Dubbii isaaniin Piiyoongiyaang marii kamiifuu balballi ishee banaa tahuu ibsaniiru.",politics
1535," Preezdaantiin Ameerikaa Doonaald Traamp Imbaasii Ameerikaa Iiraaqitti haleellameef Iiraan balaaleffatan.

Haleellaa xiyyaaraa Ameerikaatiin miseensi hidhattootaa tokko ajjeefamuu isaatin kanneen muufatan, hiriira bahuun Imbaasii Ameerikaa Iiraaqitti argamu gubaniiru.

Preezidaantiin Ameerikaa Doonaald Traamp jala bultii ayyaana waggaa haaraa bara Faranjootaa ilaalchisuun ergaa karaa Twiitara isaanitiin dabarsaniin lubbuu namaa badee fi qabeenya manca'eef Iiraan gatii guddaa baasuuf jirti jechuun ibsaniiru.

Ministirri Humna Ittisaa Ameerikaa Maark Ispeer gama isaanitiin loltoonni Ameeerikaa 750 ta'an naannichatti akka bobbaafaman ibsaniiru.",politics
1536," Paartileen sadi waliin hojjechuuf waliigaltee mallatteessan.

""Hibir Ityoophiyaa, Ityoophiyaawyaan, Ye'Ityoophiyaa Demokraasiyaawii Paartii fi Ityoophiyaawyaan Hagar'aqqaf Niqinnaaqeen"" waliin hojjechuuf waliigaltee mallatteessaniiru.

Paartileen kanneen dhimmoota biyyoolessaarratti tumsaan hojjechuuf waliigalticharra ga'uu beeksisaniiru.",politics
1537,"Seera labsii waahee hojjettoota mootummaa filannoo dorgomanii fi paartiilee siyaasaaf bahe

Finfinnee, Muddee 21, 2012 (FBC) – Hojjettoonni mootummaa dhuunfanis tahee miseensa paartii siyyaasaa tokkoo tahuun filannoof dorgoman labsii galmee paartiilee siyyaasaa bahe lakkoofsa 1162/2011 keewwata 33 iddoo lamatti qooduun teessisee jira.

1/ Hojjettoota mootummaa dhuunfanisa kaadhimamaa paartii siyyaasaa tahani dhiyaachuuf hojii mootummaa qaba gadi dhiisuuf dirqaman;

1.1/ Abbootiin seeraa, Abbootiin alangaa, loltoonni, Poolisiin, miseensonni qaama nageenyaa, hojjettoonn tika nageenyaa fi hojjettoonni boordii filannoo dhuunfaa fi kaadhimamaa paartii siyyaasaa tahanii dhiyaachuuf hojii qabatanii jiran gadhiisuu qabu.

1.2/ Abbootiin seeraa, Abbootiin Alangaa, loltoonni, Poolisiin, miseensonni qaama nageenyaa, hojjettoonn tika nageenyaa fi hojjettoonni boordii filannoo kamiiyyuu yeroo filannoo filachiisuu, deeggaruu,fi kanneen bitoo irratti hirmaachuu hin qaba.

2/ Hojjettoota mootummaa dhuunfa fi kaadhimamaa paartii siyyaasaa tahuun hojii mootummaa qabatanii dorgomaa tahanii dhiyaachuu dandahan;

2.1/ Hojjettoota mootummaa lakkoofsa tokko jalatti ibsaman alatti hojjettoonni mootummaa kamiiyyuu dhuunfa fi kaadhimamaa paartii siyyaasaa tahuun hojii mootummaa qabatanii dorgommiif dhiyaachuu ni dandahu.

2.2 Hojjetaan mootummaa tokko dorgomaa tahee yoo dhiyaate yeroo kakaasii filannoo mindaa malee eeyyamni akka kennamuuf ni taasiifama.

2.3 Hojjetaan mootummaa filannoof dorgomu tokko filannoof qabeenya mootummaa mana hojichaa fayyadamuu akka hin dandeenye ragaan boordii filannoo biyyaaleessaa argame ni agarsiisa.",politics
1538,"Godinni Baalee godinaalee lamatti akka gurmaahu murtaa'e

Finfinnee, Muddee 21, 2012 (FBC) - Kaabineen mootummaa naannoo Oromiyaa walga'iisaa gaggeessen murteewwan addaddaa dabarse.

Manni Maree Bulchiinsa Mootummaa Naannoo Oromiyaa walgahii idilee 3ffaa bara hojii 5ffaa waggaa 5ffaa har'a Muddee 21,2012 geggeessen murteewwan dabarseera.

Haaluma kanaan godinni Baalee godinaalee lamatti akka gurmaahu murteessera.

Rakkoo buhuura misoomaa fi addaan fageenya jiru irraan kan kahe rakkoo tajaajila saffisaa dhiyeenyatti argachuun walqabatee gaaffii bulchiinsa gaarii yeroo dheeraaf tureef qorannoo karaa Biiroo Pablik Sarvisii Misooma Qabeenya Namaa Oromiyaa dhiyaate irratti balhinaan erga marihateen booda godinni Baalee, godina Baalee Lixaa fi Baalee Bahaa tahee iddoo lamatti akka gurmaahu sagalee guutuun murteessera.

Baalen Lixaa Roobee, Baalen Bahaa ammoo Ginniir teessoo godinaa akka tahan yaadni murtoo qorannoon dhiyaates mirkanaahera.

Gama biraatin manni marichaa walgahii geggeessen wixinee labsii bulchiinsa hojiiwwan misooma albuudaa Oromiyaa fooyyessuuf dhiyaatee fi wixinee labsii fandii daandiiwwan naannoo Oromiyaa hundeessuuf qophaahe irratti marihatee Caffee Oromiyaaf akka dhiyaatu murteessera.

Gama biraatin walgahii idilee 2ffaa bara hojii 5ffaa gaafa Muddee 17, 2012 geggeeffameen wixineen labsii fandii daandiiwwan naannoo Oromiyaa hundeessuuf qophaahee fi wixinee labsii hojiiwwan misooma albuudaa murteessuuf qophaa'e irratti marihatee yaadonni fooyyahiinsaa dhiyaatan itti dabalamanii Caffee Oromiyaaf akka dhiyaatu sagalee guutuun mirkaneessera.",politics
1539,"Finfinnee, Muddee 21, 2012 (FBC) - Amajjii 2,2012 eegalee manneen seeraan ala ijaarramanirratti tarkaanfiin ni fudhatama jedhe Bulchiinsi Magaalaa Finfinnee.

Tarkaanfiin seeraa fudhatamus weerara lafaa babal'ataa dhufe ittisuu fi to'achuufi jedhameera.

Tarkaanfiin seeraa kunis bulchiinsa magaalaa Finfinnee aanaalee 116 keessatti kan fudhatamudha.

Poolisii Finfinnee, Poolisii Federaalaa, Poolisiin Oromiyaa fi godina addaa Oromiyaa naannawa Finfinnee tarkaanficha qindaa'uun kan fudhatan ta'a.

Aanaalee hundatti manneen seeraan ala ijaarraman adda baafamaa jiraachuu Waajjirri Kantiibaa magaalaa Finfinnee beeksiseera.",politics
1540,"Finfinnee, Muddee 21, 2012 (FBC) - Preezdaantiin FDRI duraanii Dooktar Mulaatuu Tashooman mootii Saawdii Arabiyaa Salmaan Biin Abdul Aaziiz Al Saa'ud waliin mari'atan.

Dooktar Mulaatuu Tashooman mootii Saawdii Arabiyaa fi eegduu olaanaa masjiidota qulqulluu lamaanii mootii Salmaan Biin Abdul Aaziiz Al Saa'ud waliin magaalaa Riyaad masaraa Al Yaamamaatti mari'ataniiru.

Turmaata isaanitiin hariiroo Ityoophiyaa fi Saawdii Arabiyaa cimsuuf mari'ataniiru.

Maricharrattis Riyaaditti Ambaasaaddarri Ityoophiyaa Abdulaaziiz Ahimad, ministirri Ministeera Dhimma Alaa Saawdii Faysal Biin Faarhaan Biin Abdullaah, ministir deettaa fi miseensi kaabinee akkasumas gorsaan dhimma nageenya biyyoolessaa Dooktar Musaa'aad Biin Muhaammad Al Aybaan, ministir deettaan dhimmoota Saawdii Arabiyaa fi Afrikaa Ahimad Qaaxaan hirmaataniiru.",politics
1541,"Finfinnee, Muddee 21, 2012 (FBC) – Ministirri Dhimma Alaa FDRI obbo Gadduu Aandaargaachaw Ityoophiyaatti Ambaasaaddara Afrikaa Kibbaa Eedwaard Zoolasaa Maakaayaa waajjira isaaniiti simachuun haasofsiisaniiru.

Ityoophiyaa fi Afrikaan Kibbaa biyyoota sirna gita bittaa Appaartaayidii kuffisuuf qabsoo seena qabeessa bara dheeraa waliin taasisaa turan tahuu obbo Gadduun waayita kana dubbataniiru.

Biyyoonni kun sirna farra Appaartaayidii kuffisuun akkuma injifannoo siyyaasaa goonfatan damee diinagdeenis dabaluuf walitti hidhamiinsaan hojjechuu akka qaban ibsaniiru.

Ityoophiyaan hariiroo Afrikaa Kibbaa waliin qabdu cimsuuf xiyyeeffannoo addaan kan hojjettu tahuu obbo Gadduun dubbataniiru.

Walitti dhufeenya naannoo fi idila addunyaa irratti hariiroo qaban cimsuuf bifa addaan kan hojjetamu akka tahes eeraniiru.

Obbo Gadduun nageenyaa fi mirga lammiilee Ityoophiyaa biyyattii keessa jiraatanii kabachiisuuf walitti dhiyeenyan hojjetamuu akka qabu ibsaniiru.

Abbootiin qabeenyaa Afrikaa Kibbaa hedduun Ityoophiyaatti misooma invastimantii irratti bobbahanii argamanis lakkoofsa isaanii dabaluuf ni hojjetama jedhaniiru.

Ambaasaaddar Eedwaard gama isaanitiin, sirna Appaartaayidii injifachuuf deeggarsi Ityoophiyaan biyya isaaniif goote shoora olaanaa tahuu himuun, Afrikaan Kibbaa yeroo kamiiyyuu michuu Ityoophiyaati jedhan.

Akkuma siyyaasaa hariiroon gama diinagdeen jiru akka milkaahuf Afrikaan Kibbaa xiyyeeffannoon ni hojjetti jedhan Ambaasaaddar Eedwaard Zoolasaas.

Mootummaan Afrikaa Kibbaa nageenyaa fi mirga lammiilee Ityoophiyaa fi kanneen biroo eeguuf yeroo kamiyyuu caalaa kan hojjetu tahuus eeraniiru.

Miidhaa darbee darbee lammiilee biyyoota alaa irra gahu ittisuuf bara kana Gamtaa Afrikaa waliin tahuun kora nageenyaa qopheessuuf karoora qabaachuu isaanii ragaan Waajjira Dubbii Himaa Ministeera Dhimma Alaarraa argame ni agarsiisa.",politics
1542,"Finfinnee, Muddee 21, 2012 (FBC) - Fayyadamtummaa misoomaa haqa qabeessa ta'e mirkaneessuuf sirna diinagdee hammataa ijaaruuf kan hojjetu ta'uu Paartiin Badhaadhinaa beeksise.

Paartichi abbootii qabeenyaa biyyaalessaa fi damee dhuunfaa jabeessuuf akka hojjetus ibseera.

Bulchiinsa magaalaa Finfinneetti miseensoota hawaasa daldalaa waliin dhimmoota diinagdee fi Paartii Badhaadhinaarratti marihatameera.

Maricharratti sadarkaa itti aanaa kantiibaatti qindeessaan kilaastara hawaasummaa fi hogganaan Biiroo Misooma Indaastirii fi Daldalaa Finfinnee Injiinar Indaawwaq Abbixee, hoggantoonni hojii mootummaa olaanoo fi miseensonni hawaasa daldalaa argamaniiru.

Waltajjicharrattis jijjiiramni biyyaalessaa waggaa 1 fi baatii 8 maal akka ture, hojiiwwan jijjiirama booddee hojjetaman maal maal akka tahanirratti yaadni kahumsaa dhiyaatera.

Akkasumas Paartiin Badhaadhinaa diinagdee akkamii qabatee dhufa yaada jedhurratti yaadni kahumsaa dhiyaate irratti marihatameera jechuun Laykuun Alamtu gabaase.",politics
1543,"Manni Maree Gorsaa Diinagdee Walabaa hundaa'ufi

Finfinnee, Muddee 21, 2012 (FBC) - Mootummaan Mana Maree Gorsaa Diinagdee Walabaa hundaa'ufi.

Manni marichaa miseensota dhimma diinagdeerratti yaada gorsaa dhiyeessan 15 kan hammatedha.

Damichaan namoota beekumsa bal'aa qaban mana marichaatti dabaluuf Waajjirri Muummee Ministiraa beeksisa baasuu ifoomsera.

Namoota lammummaa Ityoophiyaa qabaniin cinaatti, dhalattoonni Ityoophiyaa mana marichaa keessatti hirmaachuu ni danda'u jedhameera.",politics
1544,"Finfinnee, Muddee 21, 2012 (FBC) - Magaalaa Mooxaatti Muddee 10, 2012 gubachuu dhaabbilee amantaarra qaqqabeen walqabatee hoggantoonni hojii addaddaa tohatamaniiru.

Naannoo Amaaraa godina Goojjam Baha magaalaa Mooxaatti masjiidonnii fi manneen daldalaa gubachuun, qabeenyi saamameera.

Gochaa raawwateen hoggantoonni hojii addaddaarra jiran gochichaan walqabatee shakkamanii tohannoo jala ooluu qajeelchi poolisii godina Goojjam Bahaa ibseera.

Itti gaafatamaan qajeelchichaa Inispeektar Ayyaalnah Tasfaayen akka himanitti, itti gaafatamaan waajjira poolisii bulchiinsa magaalaa Mooxaa, ittigaafatamaan ittisa yakkaa poolisii, itti gaafatamaan waajjira milishaa fi ittigaafatamaan bobbii milishaa tohannaa jala oolaniiru.

Shakkamtoonni tohannoo jala oolan wayita gochi kun raawwatu badiin otuu hin qaqqabin tohachuu otuu dandahanii itti gaafatamummaa isaanii bahachuu dhabuun tohannaa jala oolu Amaaraa Maas Miidiyaan gabaasera.

Dhimma kanaan walqabatee shakkamtoonni 33 tohannoo jala ooluun beellamarra kan jiraan yoo tahu, shakkamtoonni 35 ammoo qorannoon erga irratti taasifameen booda wabiin gadi dhiifamaniiru.",politics
1545,"Finfinnee, Muddee 21, 2012 (FBC) - Waltajjiin marii hariiroo ummata Somaalee fi Afaar cimsuurratti xiyyeeffate magaalaa Adaamaatti gaggeeffama jira.

Waltajjicharratti naannolee lameenirra walitti kan babahan jaarsoliin biyyaa, abbootiin amantaa, hoggantoonni hojii mootummaa fi namoonni beekamoon argamaniiru.

Waltajjii mata duree ""Tokkummaa biyyaalessaa cimsuun, rakkoolee keessoo keenyaa mariin ni furanna."" jedhuun gaggeeffamaa jira.

Marichi hariiroo ummata Somaalee fi Afaar cimsuu fi walitti buhiinsa naannichatti darbee darbee mulhatu furuuf akka tahe ibsameera.

Waltajjicha Ministeera Nageenyaa, jaarsolii biyyaa Ityoophiyaa, Jastiis Foor Ool Priizin Feeloowshiip Ityoophiyaatu qindoominaan qopheesse.",politics
1546,"Saayinsii, Barnootaa fi Aadaatti galmaahe Muddee 24-25 magaalaa Yaaha Balhootti ni kabajama.

Sirni Gadaa Dhaabbata Mootummoota Gamtoomanitti Dhabbata Saayinsii, Barnootaa fi Aadaa erga galmaahee waggaa sadaffaa kan qabate yoo tahu, waggaa waggaadhan ayyaanichi kabajamuun duudhaan sirnichaa caalaatti akka ifa bahu kan taasisudha jedhameera.

Baranas wayita waggaa 3ffaan isaa kabajamu sirni Gadaa dhaloota itti aanutti beekumsa isaa ganamaa qabatee akka cehuu taasisuudha jedhan hogganaan Biiroo Aadaa fi Tuuriizimii Oromiyaa obbo Girmaa Haayiluun.

Galmaahu qofti sirnicha beeksisuuf gahaa waan hin taanef, dameelee barnootaa fi qajeelfama bulchiinsaa keessatti akka lafa qabatu cimsanii irratti hojjechuu gaafatas jedhan.

Galmaahuu waggaa 3ffaa sirna Gadaa kanas sirna hoohaan kabajuudhaf qophiileen taasifamaa jiraachuu itti gaafatamaan Waajjira Aadaa fi Tuuriizimii Godina Booranaa obbo Boonayyaa Didoo himaniiru.

Agarsiisa aadaa fi siimpooziyamii kabaja ayyaanichaarratti abbootiin Gadaa godinalee Oromiyaa ni hirmaatu.

Muuxannoo walirraa qooddachuudhan sirni Gadaa godinaale Oromiyaallee akka cimuu tumsa ni taasisa.

Dabalaa Taaddasaatu gabaase.",politics
1547,"Finfinnee, Muddee 21, 2012 (FBC) - Ministirri Dhimma Alaa FDRI obbo Gadduu Aandaargaachaw Ityoophiyaatti Ambaasaaddara Ameerikaa Maaykil Raaynar waliin marihatan.

Dhimmoota waloo biyyoota lamaanii fi naannichaa irratti marihataniiru.

Faayidaa biyyoota lamaanii kabachiisuuf hariiroo fi walitti dhufeenya diippiloomaasii Ityoophiyaa fi Ameerikaa baroota dheeraa kan lakkoofsise tahuu obbo Gadduun ibsaniiru.

Obbo Gadduun deeggarsa Ameerikaan damee barnootaa, fayyaa fi misooma biroorratti taasisaa jirtu dinqisiifataniiru.

Biyyoonni lamaan naannichatti nageenya waaraa buusuuf hojii hedduu walitti hidhamiinsa qabu hojjechaa jiraachuu ibsuun, hojiilee hojjetaman kanneen caalmaatti cimsuuf xiyyeeffannoon kan hojjetamu tahuu eeraniiru.

Ityoophiyaatti Ambaasaaddarri Ameerikaa Maaykil Raaynar gama isaanitiin, jijjiirrama hunda galeessa Ityoophiyaan agarsiisaa jirtu dinqisiifachuun, naannichatti nageenya buusuuf gumaacha Ityoophiyaan taasisaa jirtu dinqisiifataniiru.

Jijjiirramni eegalame galma akka gahuuf Ameerikaan deeggarsa barbaachisu hunda kan taasiiftu tahuu dubbataniiru.

Faayidaa ummata biyyoota lamaanii eegsisuuf kan hojjetan tahuu ragaan Waajjira Dubbii Himaa Ministeera Dhimma Alaarraa argame ni agarsiisa.",politics
1548,"Finfinnee, Muddee 21, 2012 (FBC) - Preezdaantiin FDRI Saahilawarq Zawdeen hojii tola ooltummaa fi fiilmii hojjechuun kan beekamtu Anjaliinaa Joolii waliin marihatan.

Preezdaant Saahilawarq masaraa mootummaa biyyaalessaatti Anjaliinaa Joolii simachuun dhimmoota misoomaa, baqattootaa fi shamarranii irratti yaada waljijjiiraniiru.

Preezdaant Saahilawarq daawwannaan Anjaliinaa Joolii waqtii Ityoophiyaan jijjiiramarra jirtuu fi dhimmoota dubartootaa dabalatee, dameen hundi wayita boqonnaa haaraan banametti tahuu himaniiru.

Anjaliinaa Jooliin gama isheetin gara Ityoophiyaa kanan dhufe daahimmanii fi dubartoota akkasumas carraa fayyaarratti hojjechuu dandeessisu adda baasufi jetteetti.

Anjaliinaa Joolii waliin lammii Ityoophiyaa kan taate Zahaaraa dabalatee ijoolleen ishee waliin akka dhufan ragaan Waajjira Preezdaantitii arganne ni muldhisa.",politics
1549,"Finfinnee, Muddee 21, 2012 (FBC) – Jilli mootummaa Ityoophiyaa qondaaltota Sudaan waliin mari'ate.

Jilli ministira Ministeera Geejibaa FDRI aadde Daagmaawiit Moogasii fi preezdaantii naannoo Amaaraa obbo Tamasgeen Xiruunahiin duurfamu ministira Ministeera Bu'uuraalee Misoomaa fi Geejibaa Sudaan Hashiim Xaahiir Sheek Xahaa waliin mari'ate.

Turmaata isaanitiin hariiroo biyyoota lamaanii daran cimsuu, geejibaan walitti hidhuu, itti fayyadama buufataa fi waliigalteewwan damicharratti taasifaman hojiirra oolchuurratti mari'ataniiru.

Ityoophiyaan yammuu Poort Suudaan fayyadamtu rakkoolee mudatan furuurrattis mari'ataniiru.

Abbaa Taayitaa Buufata Galaanaa, Baabura Sudaanii fi Geejiba Sudaan waliinis marii gaarii taasisaniiru.",politics
1550,"Finfinnee, Muddee 30, 2012 (FBC) –Ameerikaan haal duree tokko malee Iiraan waliin marii taasisuuf qophii tahuun ishee himameera.

Ameerikaan xalayaa Dhaabbata Mootummoota Gamtoomaniif barreessiteen ajjeechaan Jeneraal Qaasiim Suleemaaniirratti raawwatame badii qaqqabuu malu ofirraa ittisuuf kan kaayyeffate ta'uu beeksisteetti.

Iiraan ejjeechaa Jeneraal Suleemaanii haloo bahuuf loltoota Ameerikaa Iiraaq keessatti argaman irratti misaaheloota dhukaaftus miidhaan qaqqabsiifte akka hin jirre ibsameera.

Manni Maree Bakka Buhoota Ummataa Ameerikaa mirga Doonaald Traamp Iiraan irratti waraana labsuuf qaban dhoorkuuf sagalee laachuuf beellama qabateera.

Dhaabbata Mootummoota Gamtoomanitti Ambaasaaddarri Ameerikaa Keelii Kiraaft xalayaa Ameerikaan Mana Maree Nageenyaaf barreessite ilaalchisee ibsa laataniin, Ameerikaan nageenyaa fi tasgabbii idil addunyaaf jecha marii kamiifuu qophiidha jedhaniiru.

Tarkaanfiin fudhatame nageenya lammiilee fi fedhii Ameerikaa kabachiisuuf akka tahe ibsuun, ammas sana kabachiisuuf tarkaanfii barbaachisaan kan fudhatamu ta'uu eeraniiru.

Dhaabbata Mootummoota Gamtoomaniitti Ambaasaaddarri Iiraan Majiid Taakt Raavaanjiin gama isaanitiin Iiraan qoqqobbii diinagdeetin miidhamaa, yaadni Ameerikaan yaa mari'annuun dhiyeessite amanamummaa kan hin qabnedha jedhaniiru.",politics
1551,"Finfinnee, Muddee 30, 2012 (FBC) –Preezdaantiin Raashiyaa Vilaadmeer Puutiinii fi gitni isaani Tuurk Reesiip Xaayiip Erdoohaan Liibiyaatti waligaltee dhukaasa dhaaburra akka gahmu waamicha dhiyeessan.

Angahoonni lameen dhimmoota waldhabdee Liibiyaa hiikuun dandahaamurratti marii taasisaniiru.

Humnoonni morkattoota biyyattiitti argaman waliigaltee dhukaasa dhaabuun addaddummaa isaanii mariin hiikuu akka qaban waamicha dhiyeessaniiru.

Ministirri Dhimma Alaa Jarman Heekoo Maas Liibiyaan walwaraansatti akka hin ceene akeekkachiisanuun, mariidhaf waamicha dhiyeessaniiru.

Tuurk, Raashiyaan waarana Jeeneraal Haaftaar Kaliifaa ni deeggarti jechuun yoo komattu, Mooskoon gama isheetin komichi sirrii miti jetti.

Haaluma walfakkaatun muummee ministiraa Xaaliyaan Juuseeppee Koonteen Jeneraal Haaftaar Kaalifa waliin dhukaasa dhaabuun haala danda'amurratti Roomaatti marihataniiru.

Muummee ministiraa Koonteen muummee ministiraa Liibiyaa Faayiz Al Siraaj Dhaabbata Mootummoota Gamtoomaniin deeggeramuun mariin taasisuuf turan utuu hin milkaahin hafuun himameera.",politics
1552,"Finfinnee, Muddee 30, 2012 (FBC) - Maalaawiin walitti dhufeenya diippiiloomaasii Ityoophiyaa waliin qabdu cimsuu akka barbaaddu beeksifte.

Ministirri Dhimma Alaa Maalaawwii Firaansiis Kaasaaliiyaan teessoo isaanii Naayroobii kan godhatan Keeniyaatti Ambaasaaddara guutuu FDRI Mallas Alam Liiloongiweetti samachuun dubbisaniiru.

Ambaasaaddar Alam Xaalayaa muudama isaanii Maalaawwiif dhiyeessuuf dhufuun isaanii hariiroo Ityoophiyaa fi Maalaawwii gidduu jiru cimsuuf yeroo itti aanuu waliin hojjechuuf kan jajjabeessuudha jedhan.

Hariroon gama daldalaa, Invastimantii fi qonnaa biyyoota lamaanii akka cimuuf Maalaawwiin fedhii guddaa qabbdi jedhan Firaansiis Kaasaaliiyaan.

Ityoophiyaan mana jireenyaa Afrikaanoota hundaat kan jedhan ministirichi naannichatti nagaa buusuuf hojiilee Muummeen Ministiraa Dooktar Abiy hojjetaa jiran dinqisiifataniiru.

Walii galteen kanaan dura waliin mallattaahe bifa fooyyee qabuun hojiitti akka hiikkatuuf biyyoonni lamaan haala mijeessuu qabu jedhaniiru.

Daandiin humna qilleensaa Ityoophiyaa torbeetti guyyoota torbaaf gara Maalaawwiitti balalihuun isaa walitti dhufeenya jiru caalmaatti kan cimsu tahuu ibsaniiru.

Daddabarsa namoota seeraan alaa ittisuuf waliin hojjechuun murteessaa tahuus eeraniiru.

Ambaasaaddar Mallas Alam gama isaaniin haala yeroo Ityoophiyaa ilaalchisee Ministirichaaf ibsa kan laatan yoo tahu, guyyaa harhaa xaalayaa muudama isaanii Preezdaantii biyyattii Proofeesar Piitar Muntaariikaaf ni dhiyeessu jedhameera.

Maalaawwiin bara 1956 Imbaasii Ityoophiyaatti kan banatte yoo tahu, Ityoophiyaan ammoo Imbaasii Naayroobii qabduun uwwisa kan laattu tahuu ragaan Waajjira Dubbii Himaa Dhimma Alaa irraa argame ni agarsiisa.",politics
1553,"Finfinnee, Muddee 30, 2012 (FBC) - Manni Maree Bakka Bu'oota Ummataa labsii bulchiinsaa fi to'annoo meeshaa waraanaa dhiyaaterratti mari'achuun raggaasise.

Manni marichaa walga'ii idilee 9ffaa, bara hojii 5ffaa har'a gaggeessen qabo yaa'ii walga'ii idilee 8ffaa raggaasisuun, labsii bulchiinsaa fi to'annoo meeshaa waraanaa dhiyaate irratti mari'achuun raggaasiseera.

Manni marichaa mormii 2, kan sagalee hin laanne 4 fi sagalee caalmadhaan labsicha raggaasiseera.

Labsicharratti koreen dhaabbii dhimmoota qunnamtii alaa fi nageenyaa, akkasumas koreen dhaabbii dhimmoota seeraa, haqaa fi demokraasii labsii bulchiinsaa fi to'annoo meeshaa waraanaa dhiyaaterratti mana marichaatif ibsa laataniiru.

Labsichi nageenya biyyaa fi ummataa eegsisuu, nageenya lammiilee kabachiisuuf barbaachisaa tahuun ibsameera.

Dabalataan wixinee labsii bulchiinsa abbaa seerummaa federaalaa fi wixinee labsii manneen murtii federaalaa dhiyaate qoratee koree dhaabbii dhimmi ilaallatuuf dabarseera.",politics
1554,"Ityoophiyaa fi fandichi waliigaltee Doolaara miiliyoona dhibba 3 fi miiliyoona 5.7 walii mallatteessan

Finfinnee, Muddee 30, 2012 (FBC) - Ityoophiyaa fi Fandiin Misooma Qonnaa Idil Addunyaa miidhaa jijjiirama qabeenya qilleensa naannoo baadiyyaatti mudatu ittisuu fi to'achuuf waliigaltee Doolaara Ameerikaa miiliyoona dhibba 3 fi miiliyoona 5.7 walii mallatteessan.

Deeggarsichi qonnaan bultoota miiliyoona 13 oliif tumsa faaynaansii laachuuf kan ooludha.

Kunis qonnaan bultoota jijjiirama qabeenya qilleensatiin miidhamoo tahaniif galii isaanii dabaluu fi tumsuufi jedhame.

Bara Faranjootaa 2017 roobni gahaan dhabamuun oomishaa fi loon irratti miidhaan kan qaqqabe yoo tahu, tilmaaman namoonni miiliyoona 8.5 deeggarsa namummaa barbaadu ture.

Waliigaltichas preezdaantiin fandichaa Giilbart F. Hoongiboo fi Xaaliyaanitti Ambaasaaddarri Ityoophiyaa fi Eejansii Nyaataa fi Qonnaa Dhaabbata Mootummoota Gamtoomanii Roomitti bakka buutuun mootummaa FDRI Zannabuu Taaddasaan mallatteessaniiru.

Tumsi taasifame oomishtummaa dabaluu, muuxannoo qooddachuun dandeettii cimsachuu, walitti hidhamiinsa qonnaa fi indaastirii gabbisuun, fayyadamtummaa jiraattota naannoo baadiyyaa gogiinsan miidhamanii utubuuf oola.

Tumsi faaynaansichaa deeggarsa Doolaara miiliyoona 35.1 fi liqaa Doolaara miiliyoona 4.9 dabalata.

Maallaqichis dhaabbilee deeggarsaa idil addunyaarraa fi dhaabbilee faaynaansii biyya keessaarraa kan argamedha.

Ga'een mootummaa Ityoophiyaa Doolaara miiliyoona 51.9 yoo ta'u, Doolaarri miiliyoonni 0.9 ammoo kan fayyadamtootati.

Bara Faranjootaa 1980 eegalee fandichi Ityoophiyaatti Doolaara miiliyoona dhibba 7 fi miiliyoona 95.5 misooma baadiyyaa 20f, Doolaara biiliyoona 2.1 ammoo proojaktoota addaddaaf laatera.

Kanaanis abbootiin warraa miiliyoonni 12 ta'an fayyadamoo ta'aniiru.",politics
1555,"Finfinnee, Muddee 30, 2012(FBC) –Ityoophiyaa fi Riippabliikni Giinii dameewwan addaddaan waliin hojjechuuf waliigalan.

Muummee ministiraa Dooktar Abiy Ahimadii fi preezdaantiin Riippabliika Giinii Aalfaa Koondeen hojiilee tumsaa eegalchiisuuf waliigalaniiru.

Muummee ministiraa daawwii hojii isaanii Riippabliika Giinii kaleessa galgala xumuruun, waliigalteewwan hojii addaddaa jalqabsiisuuf waliigalaniiru.

Preezdaant Aalfaa Koondee waliinis qonna, tuuriizimii, albuudaa fi inarjiirratti tumsaan hojjechuuf waliigalteerra ga'aniiru.

Muummee ministiraa turmaata isaanitiin bulchaa bulchiinsa Naayjeeriyaa kan taate Kaaduunaa, Eel Ruufaayii fi nama daldalaa Naayjeeriyaa Toonii Ooliimeeloo waliinis mari'ataniiru.",politics
1556,"Muummee ministiraa Dooktar Abiy Ahimad daawwii hojiitif Iikwaatooriyaal Giinii jiru.

Muummee ministiraa kaleessa daawwii hojii isaanii Giinii Koonaakrii xumuranii Iikwaatooriyaal Giinii yammuu ga'an preezdaantiin biyyattii Tewoodoor Oobiyaang simannaa taasisaniifiru.

Preezdaantichi bara darbe Ityoophiyaa daawwachuun isaanii ni yaadatama.

Daawwiin hojichaa hariiroo biyyoota lamaanii cimsuurratti kan xiyyeeffatedha.
 Ministirri Muummee Dr.Abiyyi daawwannaa hojiitiif Iikwaatooriyaal Giinii jiru.

Iikwaatooriyaal Giinii wayita gahanitti pireezedaantiin biyyatti Tewoodor Obiyaangiin simatamaniiru.

Daawwannaan hojii kun hariiroo biyyoota lameenii cimsurraatti kan xiyyeeffatu taha jedhameera.FBC irraa odeefanne.",politics
1557,"Itiyoophiyaa fi Giiniin waliigaltee adda addaa walii mallateessusaanii Ministirri Muummee Dr. Abiyyi Ahimad ibsan.

Wayita daawwaannaa hojiitiif Ripablika Giinii turan pireezedaant Alfaa Kondee waliin qonna,tuurizimii, albuudaa fi Inarjiiratti hariiroo cimaan waliin hojeechuuf waliigalteen rawwachuusaa dr.Abiyyi fuula feesbuukii isaaniratti bareessaniiru.

Ministirri Muummee Dr. Abiyyi Ahimad, bulchaa kutaa biyyaa Kaaduraa,Eel Rufaay fi daldalaa beekkamaa Naayijeeri'aa,Toonii Oloomolii waliin walarguun carraa invastimantii Itiyoophiyaan qabdurratti haala itti hirmaachuu danda'an iratti mari'achusaanii himaniiru.",politics
1558,"OBN Mud. 29,2012- Dhaabbileen siyaasaa Oromoo faayidaa uummata Oromoo mirkaneessuuf humna waliif ta'uu akka qaban hayyuun seeraa Dr.Henok Gabbisaa himan.

Mooraan qabsoo Oromoo tattamsa'ee turuun uummata Oromootti dhiibbaa fidee turuu ibsuun, jijjiirama dhufe ceesisuuf hoggantoonni siyaasaa Oromoo humna waliif ta'uu qabu jedhaniru.

Filannoon biyyattii akka milkaa'uuf uummanni,morkattoonni ,mootummaa fi boordiin filannoo miira itti gaafatamummaa qabuun hojjechuu akka qabanis hubachiisaniru.

Keessumaa Mootummaan waadaa galeef amanamaa ta'ee karaa dimookiraatawaa ta'een filannicha gaggeessuu, morkattoonni ammoo naamusa adeemsichi barbaadu eeganii qooda keessatti fudhachuu akka qaban dhaaman Dr. Heenok.

Filannoon barana kana gaggeeffamu egeree biyyattiif murteessaa akka ta'ee fi abdii guddaa fidee dhufas jedhaniru.

Lixa Oromiyaa fi Kibba Oromiyaa rakkoon nageenyaa jirus furmaata kan argatu marii qofaan ta'uu akka qabu dubbataniru. Akaaluu Baqqalaatu gabaase.",politics
1559,"iidhaan qaqqabe yoo beekamuu baatellee Yoo xiqqaate buufataaleen loltoota Ameerika Iraaq keessatti argaman misaa'eelii kudhanii oliin haleelamuu Humni Ittisa Ameerikaa ibseera.

Miidiyaan Iraan akka himetti haleellan kun ajaja pireezdantii Doonaldi Tiraamp hogganaa waraanaa Iraan Qaasem Solemaanii ajjeesamuu isaaf deebii kennameedha.
Buufataleen Irbil fi Al Asaad keessaa yoo xiqqaate lama haleelamaniiru jedha Pentaagon.

Miidhaan akkamii akka qaqqabe ammatti ifa hin taane.

Eegumsi Warraaqsa Iraan ibsa miidiyaaa biyyatti IRNA irratti kenneen,
"" Michuuwwan Ameerikaa, kan waraana shororkeessaa isheef buufata kennan hundaaf akeekkachiisaa jirra. Lola Iraan irratti ka'uuf daangaan ka'uumsa ta'e kamuu xiyyeefannoo waraanaa keenya keessa ni gala,"" jedha.BBCtu gabaase.",politics
1560,"'Cufamuu intarneetaa fi bilbilaa haalaan balaaleeffanna'
****
Dhaabbanni Liigii Mirgoota Namoomaa Gaanfa Afrikaa - HRLA jedhamu cuufamuu intarneetaafi neetworkii bilbilaa Lixa Oromiyaa cimsee akka balaaleeffatu beeksise.
Dhaabni teessoo isaa biyya Kaanaadaa godhate kun ibsa har'a (Kamisa) baaseen, Godinaaleen Lixaa fi Kibba Oromiyaa komaandi poostii mana mareen hin raggaanefi ifa hin taane jala jiru jechuun ibsa isaa jalqaba.

Gabaasa isaa kana keessattis cuufamuu intarneetaa kana gabaasa BBC Afaan Oromoo hojjeteefi odeeffannoo maddeen irraa argadheera jedhee midhaaseen, haga ammaa cufamuu intarneetaaf sababni mootummaarraas tahe, Itiyoo Telekoom irraa hin kennamne jedha.

Dabaluunis gabaasni kun, maddeen irraa argadheera akka jedhutti, sababiin intarneetni fi neetworkiin bilbilaa itti cufameef, waraanni lakkoofsa guddaa qabu gara Godinaalee Wallaggaa Afranitti erga bobbaafamee boodadha jedha.
Waraanni bobbaafaman kunneenis miseensota Poolisii Addaa Oromiyaa dhiyeenya kanatti eebbifaman tahus eera.

Kanaafis mootummaan biyyattii addaan cituu walqunnamtii kanneenif ibsa akka kennuufi waraana gaggeeffamaa jira jedhamu kana keessatti miidhaa namootarraa gahe akka ifa taasisu gaafateera dhaabni kun.
Gabaasa 'Ugguramuun intarneetii diinagdeefi mirga odeeffannoo akkamiin miidha?' jedhu asii dubbisaa? ",politics
1561,"Poolisoonni Yugaandaa meessaa miidhaginaaf dibatamu akka biyyattii hin galle dorkame karaa seeraan alaa darbuuf yeroo yaaliin taasifamaa jiru bira gahuun tohannaa jala oolcheera.
Meeshaan gogaan akka miidhagu taasisuuf dibatamu kun uffata daahimaatti guutuun akka mucaatti dugdatti baattee dubartii dabarsuuf yaalaa jirtu tokko harkatti qabame.
Meeshaan kontorobaandii bifa ‘daahimaah kun daangaa DR Koongoo irraan gala akka ture dubbata komishinarri gumuruukaa Yugaandaa fuula Tiwiitaraasaarratti.
""Namoonni dabarsa seeraan alaa hojjattan muraasni hamma kana nu koflachiisuuf hin dhufan!"" jedhe Diiksan Kateeshumbaawa maxxansa isaa irratti.
Kosmootiksiin baayhinaan dhorkaman kana namoonni daddabasrsan kunneen imala tokkoon birrii 30 argachuun daangaarratti saanduqaan yookiin jooniyyaadhaan akka daddabarsan taasifamu jetti rippoortarrii BBC Yugaandaatti argamtu.
Yeroo baayhees baala warqeedhaan maramanii daddabarfamu.
Kosmootiksiin kunneenis meerkuriifi haayidirookuniin waan qabaniif gogaarratti dhiibbaa qabu jedhamuudhaan kan dhorkaman.
Fula BBC Afaan Oromoo kana banachuun oduu akka fedha keessaniin filadhaa:",politics
1562,"Akkuma bekkamuu Jilli hoggantoota KFO Pro. Mararaa Guddina, Jawar Mohammed, Baqqalee Garbaa jirraa jirtuu isiiniin jedhuu.
Saftii magaalaa Cirootti, Aladaa Magaalaa Harariitti Isniinaa Magaalaa Dirree Dawaatti
Ummataa isaani faana kan mari'ataan taha.
Kanaaf, hoggaantoota keeysaan faana mari'achuun qooda irraa fudhaadhaan afeerraa keenya
Hora bula.",politics
1563,"Qorattoonni Chaayinaa mala wayita hooha olaanaa haala xiyyaarotaa hordofu ifoomsan

Teeknooloojii haaraan kun xiyyaaronni wayita hooha digrii seeliishiyeesii 800 hanga kuma 1 fi 300 keessa hojjetan rakkoo mudatu adda baasuu kan dandahu tahuu beeksisaniiru.

Teeknooloojichi xiyyaaronni hooha fi qorra olaanaa keessa wayita socho'anitti haala waliigalaa isaanii to'achuu kan dandeessisudha.

Ariitii olaanaan wayita balali'anittis ho'a dandamatanii imaluu danda'umoo hin danda'an kan jedhu adda baasuun murteessuu dandeessisu.

Xiyyaarota hoo'a olaanaa dandamatanii imaluu danda'an hojjechuufis akka ka'umsaatti ni tajaajilaan abdiin irra kaa'ameera.

Hojii xiyyaaraa fooyyessuu, fee'isa xiqqaadhaa amma ulfaataatti akka baatan itti yaadamee hojjechuufis gumaacha ni qabaata jedhameera.",politics
1564,"Rakkoon nageenyaa lixa Oromiyaatti mul'ataa jiru yeroo gabaabaatti waan karaa qabatuuf wanti nama yaaddessu hin jiru jedha Obbo Taayyee Danda'aa.

Jimaata darberraa eegalee godinaalee wallaggaa afrani keessatti tajaajilli interneetii fi bilbilaa adda cituufi rakkoo nageenyaa naannawa sanaa ilaalchisuun BBC waliin turtii kan taasisan, Paartii Badhaadhinaa damee Oromiyaatti hogganaan sabqunnamtii Obbo Taayyee danda'aa, mootummaan Olaantummaa seeraa kabachiisuuf dirqama qabu hojiitti hiikaa jira jedhan.

Lixi Oromiyaa sababa qaama hidhatee naannicha keessa socho'u kanaatiin, yeroo dheeraadhaaf dararaa dhala namaatiif hin malle keessa jiraachuu himu.

""Ajjeefamuu, gubamuun, laastikiin itti cobsiifamuunii fi wanti dhagahuufu namatti ulfaatu cubbuutu bakka sanatti tolfamaa ture,"" jedhan.

Mootummaan sababa miidhama uummatarra gaheen komatamaa turuufi yeroo ammaas Lixa Oromiyaa naannoo qaamni hidhate socho'u jirutti hojiin olaantummaa seeraa mirkaneessuu bu'uura uummanni gaafateen hojjetama jira jedha.

""Naannoo sanatti mootummaan maaf nageenya keenya nuuf kabachiisuu dadhabe yoo jedhame malee, tarkaanfiin uummata miidhu kan mootummaan fudhatu hin jiru. ",politics
1565,"''Kan godhamus hin jiru. Qaamni amma biyya bulchaa jiru kunis warra gaafa rakkootuu uummata kana wajjin dhaabbatee rakkoo isaas wajiin dhandhamaa ture malee akka warra fagoo taa'ee haasa'u kanaa miti,"" jedhan.

Marartee ummata sanaa nucaala namni qabaatu hin jiru kan jedhan Obbo Taayyeen, wanti akka mootummaan uummata keenya Wallaggaa miidhaa jira jedhame hafarfamu kijiba jedhan.

Qaama hidhatee nageenya uummataa jeequ kanarratti tarkaanfiin olaantummaa seeraa mirkaneessuu fudhatamaa turuufi kan miilanaas wanti adda godhu akka hin jirres eeran.

""Tarkaanfiin olaantummaa seeraa mirkaneessuu yeroo dheeraa ture. Har'a hin jalqabne. Ammas sanumatu itti jira"" jedhan.

Hojii olaantummaa seeraa mirkaneessuu kuni jalqabarratti dirqama qaama nageenyaa naannoo Oromiyaa akka ta'ee fi federaallis qindoominaan hojjechaa jiraachuu himan.

Yeroo darbe jaarsummaan qaamni hidhatee bosona jiru kuni gara qabsoo nagaatti akka deebi'uuf yaalame sababa hin milkaa'in hafe yoo himanis, ""Jaarsonni achi dhaqanii ijibbaatanii deebi'an.

Wanti suni kan hin milkoofnef sababa lamaafi. Tokkoffaan ajandaan jarri bosona seenaniifuu ajandaa Oromootii miti.

''Gaafa Oromoo cunqursaa jalaa mataa olqabatu shaffaxuun ajandaa Oromoo ta'uu waan hin dandeenyeef jechuudha.

Jarri waliin mari'atame suni ajandaa bocamee itti kenname ajandaa ormaa raawwachiisumalee abbbaa dhimmaa waan hin taaneef dubbii fixuu hin dandeeye.""

""Sababni inni lammaffaan warri bosona seene kuni yaada mo'ataa ofharkaa waan hin qabneef uummata shororkeessu, ajjeesuu malee yaada gabaatti dhiheessinee moo'uu hin dandeenyu jedhee warri yaadu karaa kana filachuu isaanitiini,"" jedhan. 
Ajandaan qaamni hidhatee bosona jiru kuni qabatee socho'u ajandaa qaaman biraa ta'uu isaatiif mootummaan ragaa qabaachuus eeru Obbo Taayyeen.

Hojii Olaantummaa seeraa mirkaneessuu kanaaf haala siyaasa keessa turamerraa ka'uun sossobbii keessa yeroon kennameeti malee mootummaadhaaf waan kana karaatti galchuun waan dadhabamutti yaadamu akka hin taanes himan.

""Mootummaan gaafa harka laaffisee mariidhaaf bakka kennu, akka waan mootummaan hin jirree ta'e. ji'a jaha keessatti mootummaan nikufa sadarkaa jedhutti yaaduu gahe. Garuu dubbiinsaa dadhabbiirraa miti.mootummaan hin dadhaba wanti jedhu yaada dogogoraati,"" jedhan.

Uummanni naannoo Sanaa rakkoon kuni akka furamuuf gaafachaa fi tumsa kan jedhan Obbo Taayyee, ammas rakkoo kana hojii furuutu hojjetamaa jira jedhan.

Jimaata darberraa eegalee tajaajilli bilbilaa fi interneetii lixa Oromiyaatti adda cite garuu tarkaanfii fudhatamaa jiru waliin hidhata qabaachuu fi dhiisuu isaa odeefannoo akka hin qabnes himan.

Ajajaa zoonii Lixaa Jaal Marroo waliin mootummaan marii taasisuuf yaaleeraa? jennee kan gaafanneefis, mootummaan waraana Bosona jiru osoo hin taane shiftaa ta'uutti beeka jedhu.

""Warri duraan waraana keenya jedhu(AB0)'n keenyaa miti jedhanii jiru. ABO waliin haasofnee isaan akka waraana bosonaa hin qabneefii karaa nagaatiin qabsaa'an nutti himan. Kanaa achitti shiftaa nama ajjeesutu jira malee qaamni waliin mari'atan hin jiru. Shiftaa hunda waliinimmoo mari'atanii hin dandahamu loojikiin akkanaas hin jiru,"" jedhan. 
Mootummaan erga lixa Oromiyaatti olaantummaan seeraa nimirkanaaha jechuu eegalee wagga tokko darbe kanatti uummanni naannoo sana jiraatu miidhaa hammaataa keessa jiraachuutu himama.

Mootummaan hojii nageenya uummataa tiksuu kana yeroo gabaabaatti xumura jedhu Oboo Taayyeen, ""rakkoon kuni jalqaba babal'atee hanga Buraayyuutti gahee ture.

Propogaandaan lafa balleessee lafa hunda uwwisee ture. Amma garuu waan hunduu bakkatti galaa deemee lafa xiqqootti dhufee jira.kunis yeroo gabaabaa keessatti karaa qabata. Wanti nama yaaddessu hin jiru,"" jedhan.",politics
1566,"Rogeessiifi xiinxalaan siyaasaa yeroo Qeerroofi Qarreen Oromoo daandiitti bahuun harka qullaa raayyaa ittisa biyyaa dura dhaabbachuun mormii wal irraa hin cinnee gaggeessaa turanitti, sochii qabsoo socho'oosuun maqaansaa kan dhahamu, Obbo Jawaar Mohaammad.

Dhiheenya kana ammoo Paartii Kongiransii Federaalistii Oromoo (KFO)tti dabalamuun isaa partichi mirkanneesseera.

Erga Jawaar KFO'tti makamuun isaa barameen asiis, qaamoolee hedduun waa'ee Jawaar mata-duree dubbii taasisaniiru.

Haala siyaasaa biyyatti waliigalaafi makamuun Obbo Jawaar KFO waliin Siyaasa Oromoo keessatti maal akka akeekuu ilaalchisee, BBC Afaan Oromoo Obbo Jawaar Waliin gaaffiifi deebii taasisee akka itti aanu kanatti siniif qindeessineera.
Paartiilee Oromoo sadan (KFO, PBO fi ABO) waliin hojjachuuf waliigalteerra gahunsaanii ifa ta'eera. Dhimmi irratti waliigalame maali?
Kana qaamooleen dhimma kanarratti hojjataa jiran kan yeroo gabaabaa keessatti ibsan ta'a. Garuu ani ammatti kanan jechuu danda'u, waan ummata Oromoo, Oromiyaafi Itoophiyaaf gaarii ta'eerratti hojjataa akka jiran amantaa gaariin qaba. Hubannoosaas qaba.

Garuu gadi fageenya isaa ilaalchise warrumti dhimma kanarratti hojjataa jiran yeroo gabaabaa keessatti ibsa waan kennaniif kana caalaa jechu hin fedhu. 
Egaan amma ce'umsa keessa kan jirru. Sirna abbaa irree kuffiisuuf falmii cimaatuu godhamaa jira. Egaa falmii kana keessatti, hoggantoonni dhaabbilee siyaasaa kunneen gahee guddaadhaa kan xabataa turan.

Wayita ce'umsa waggaa tokkoofi wallakaa darbee kana keessas paartiilee mormitootaa kanneen dabalatee paartiin biyya bulchuus shoora xabataa turan.

Amma immoo qaama ce'umsa kanaa tahuun filannooni duraa gaggeeffamuuf deema.

Filannoon kun bifa nagaa qabuun, bifa iftoomina qabuun, bifa wal dorgommiin keessatti mul'atuun (competitive) ta'een gaggeeffamuun milkaa'ina filannoo kanaaf baayyee barbaachisaadha.

Kanaaf ammoo paartileen qoqophaa'uun barbaachisaadha.

Haa ta'u malee, hanqinoonni kan akka paartileen mormiitootaafi paartiin biyya bulchu walitti dhiyaatanii waliin mariii taasisuu hin turre.

Wal hubannaa dhabuun ammoo rakkoo tokko tokko uumuu danda'a. Sana hambiisuuf ammoo yaaliin hanga tokko taasifamaa jira. 
Fakkeenyaaf, sadarkaa Oromiyaatti hoggantoonni paartii biyya bulchuufi paartiilee mormitootaa Gaaddisa Oggansa Oromoo jedhamu dhaabuun ji'a jahaa ol mari'ataa turan. Ammas yeroo yeroon wal arganiiti kan mari'ataa jiran.

Kana jechuun ammo filannoon kun akka mirkaa'inaan gaggeeffamuuf, nageenyi akka hinboroofneef bu'aa olaanaa qabaata.

Kana malees paartliilee akkaattaa walitti dhiyaataniin tumsa walii uumuun, milkaa'ina filannootiif haala barbaachisaa biraati.

Kunis nageenya mirkanneessuu bira darbee dorgomaa cimaa ta'anii bahanii filannoo keessatti ummanni filatu filmaata dhugaa qabaatee akka filatuuf waan gargaaruuf, paartilee Oromoo qofaa osoo hin taanee biyya kana keessatti paartileen jiran walitti dhiyaatanii hojjachuun barbaachisaadha.

Faayidaa guddaas qaba jedheen amana. Hoggannoonni kunneenis kana hojjachuusaanitiif galata guddaa qabu. ",politics
1567,"Ajajaan duraanii WBO zoonii Lixaa Laggasaa Wagii waggoota 11 dura Adoolessa bara 2008 duula waraanni mootummaa taasise hordofuun harka qonnaan bulaa tokkootti ajjeefame, akka ragaaleen miidiyaa mootummaa himutti.
Tibbana immoo dhimmi Ministirri Muummee Itoophiyaa lubbuu isaa oolchuuf yaalii taasisanii akka turan dubbataniin ijoo dubbii ta'eera.

Laggasaan bara 2004 kora sabaa ABO kan sadaffaa irratti miseensa Gumii Sabaa ta'ee akka filame qondaaltonni dhaabichaa BBC'tti himaniiru. 
Yeroo ammaa maatiin isaa qabsoof jecha dhiisee deeme biyya Awuroppaa tokko keessa akka jiran BBC'n odeeffateera.

Garuu, waa'ee Laggasaa Wagii maal beekna? Seenaa isaa dhaaba ABO, qondaaltota dhaabichaa, akkasumas namoota dhihootti isa beekan irraa walitti fiduun isiniif qopheessineerra. 
Bakki dhaloota Laggasaa Wagii bakka ajajaa waraanaa tahe itti hojjetaa turerraa fagoodha.

Akka odeeffannoo dhaaba ABO irraa argameen taanaan Laggasaan bara 1960 abbaa isaa Obbo Wagii Meettaafi harmee isaa Aadde Buzunash Ayyaanaa irraa dhalate.

Bakki dhalootaas Godina Shawaa Lixaa, Aanaa Shinoo ganda Kuyyuu Giccii jedhamtu keessatti.

Seenaan isaa akka eerutti barnoota sadarkaa duraa naannoo bakka dhalateetti baratus kutaa 10 -11 garuu magaalaa Finfinneetti barate. 
Ta'us, sababa ifatti hin ibsamneen, barnoota kutaa 11'tti addaan kutuun walakkeessa bara 1975 keessa barnoota makaanikummaa barachuun hojii hojjechuu eegale.

Boodarras gara magaalaa Dirree Dhawaa imaluun waggoota muraasaaf hojii daldalaa irratti bobba'un jiraachaa ture.

Obbo Laggasaan Bara 1987 Aadde Wayinisheet Getaahun jedhamtu waliin bultii ijaarratee ijoollee durbaa sadii godhachuu isaa seenaan isaa hima. 
Egaa ergasii bara 1990 keessa maatii dhiisee qabsoo waraanaa Lixa Oromiyaa ABO jalatti gaggeeffamutti makame.

Bara kana irraa eegales miseensummaa, dabballee dhaabaa, qondaala waraanaa akkasumas ajajaa waraanaa hanga ta'utti gaheera. 
Yeroo mootummaan Dargii kufu Laggasaa Wagiin dabballee dhaaba ABO ture. Boodarra ABO'n chaartarii yeroo seenu Aanaa Qaaqee bulchaa ture jechuun seenaan isaa dhaabicharraa arganne ibsa.

Erga ABO'n chaartara keessaa bahee booda garuu Laggasaan dur daldalaan jiraachaa ture qabsoo waraanaa seenuu seenaan isaa ni hima.

''Falmaa diinaa wajjin godhamuu hanga walakkeessa bara 1993 itti fufuun of ijaaruuf humna daangaa Sudaanii fi Itophiyatti bahee waliin ture,'' jedha seenaan isaa.

''Yeroo inni karaa Lixaa ture ani karaa Baha gama Harargeetin ture. Seenaadhaan jaallan kiyyarraan beeka,'' jedhu miseensi Gumii Sabaa ABO Obbo Mikaa'el Booran.

Boodarra bara 1994 humna ABO ijaaramee qabsoof Lixa Oromiyaatti deebi'ee keessaa tokko Laggasaa ture.

Senaan isaa akka himutti walitti bu'insa darbee darbees wal waraansa waraana mootummaa gidduutti gama Lixa biyyattii gaggeeffame keessatti maqaan isaa irra - deddeebbiin ni ka'a. 
'Bara 1998 keessa miseensota ABO leenjii addaaf biyya ollaatti ergaman keessaa ture,'' kan jedhame Laggasaan yeroo kana gaheen inni waraana keesatti qabu guddataa dhufuutu himama.

Bara 1998/99 'itti aanaa moonaa leenjii WBO waliigala tahe' kan hojjetaa ture Laggasaan bara 2000 irraa kaase leenjii erga fudhatee booda ajajaa WBO Zoonii Lixaa jalatti ajajaa damee bobbaafi qunnamtii ta'uutu himama.

Boodarra, guyyaa ajajaan WBO Zoonii Lixaa Irreessaa Caalaa erga ajjeefame booda bakka isaa bu'un ajajaa ta'un hanga ajjeefamuutti hojjetaa turuu seenaan isaanii eera.

Yeroo Irreessaa Caalaan ajjeefame garuu hin ibsamne.

Miseensi Gumii Shanee ABO Obbo Mikaa'el Booran akka jedhanitti ''Lola Itoophiyaafi Ertiraa booda bara 2002 irraa kaase hanga bara 2008'tti isumatu gaafatamaa ture,'' jechuun himu. 
Ajajaan waraanaa Laggasaa Wagii duula waraanni mootummaa taasiseen Adoolessa bara 2008 harka qonnaan bulaatti akka ajjeefame dokimantariin miidiyaan biyyaalessaa biyyattii yeroos hojjete agarsiisa.

Wanti dokimantarii keessa tureefi akkaataan ajjeechaa nuti miseensota achi turanirraa walitti qabne tokkodha jechuun qondaalli ABO Obbo Mikaa'el BBC'tti himaniiru.

''Laggasaan lola garaa garaa booda qofaa isaa hafee dhukkubsate mana namaa seenee, '' kan jedhan Obbo Mikaa'el, isa dokimantarii irratti ummata ijibbaateen ajjeefame jedhamu garuu hin fudhatani.

Durumaa akka loltoota kaanirraa adda bahu kan isa taasisees lola yeroo adda addaa irratti taasifameeni. 
Ibsa dhaabi ABO Jimaata dheengaddaa baasen erga Obbo Daawud Ibsaa odeeffannoo MM Abiy Ahimad (yeroos hojjetaa dhaabbata 'INSA') irraa argatan Laggasaa bira gahuu isaanii himanis inni murtii biraa fudhate.

''...loltoota ajaja isaa jala jiran kan bakkoota adda addaatti bobbaasee jiru marfama diinaa keessatti, naannichas diinaaf dhiisee bakka sana kan gadi hin lakkisne tahuu isaa beeksisuudhaan murtii fudhate,'' jedha ibsichi.

Kana booda osoo hin turin Laggasaa Wagiin ajjeefame. 
aggasaa Wagiin keessumaa dhaloota ammaa biratti haalaan ni beekama. Keessumaa namoonni seenaa isaa beekna jedhan waraanaan akka cimaa ta'e dubbatu.

''Jaal Laggasaa Wagiin nama waraanaa cimaa ture. Nama lolee loolchisu ture,'' jedhu Obbo Mikaa'el Booran.

''Jaallan isaafi ummata isaa biratti qofa osoo hin taane diina birattillee guddoo beekame rakkina guddaa diinatti uumaa kan ture.'' ",politics
1568,"Rakkoo nageenyaa Lixa Oromiyaatti mudateen ji'oota muraasa darbe kanatti lubbuun poolisoota Oromiyaa 12 kan darbe yoo tau poolisoonni 77 madaa'aniiru. Kamna malees, lubbuun misensota hawaasaa 29 yoo darbu, kanneen 22 ta'an ammoo madaa'uu isaanii Komishinarri Poolisii Oromiyaa Alamaayehuu Ijjiguu himan.

Akka Komishinarichaatti, seeraa maleessummaa tureenis waajjiraaleen poolisii cabsuun kilaashiin 2,070 kan saamame yoo ta'u, maallaqni baankiifi waajjiraalee mootummaa irraa birriin miiliyoonni sadii saaamameera.

Lixa Oromiyaatti gareen shanee jedhamuun beekamu caasaalee mootummaa diiguun caasaa ofiitiin bakka buusuun akka eegalames ibsan. 
Mootummaan obsa daangaa darbe agarsiiseen wareegama guddaa kanfalaniiru. Uummannis bir'annaa keessa galuun hojii misoomaa irraa akka gufatu ta'eera.

Iddoowwan akka Baalee, Arsii, Amboo, Giinciifi kanneen birootti garuu uummanni qaamolee kanneen diduun nageenyasaa eegachuuf tumsi taasisaa jiru kan dinqisiifatamuudha jedhaniiru komishinarichi.

Ammaan booda garuu Poolisiin Oromiyaa nageenya uummataa tiksuuf araarama tokko malee tarkaanfii sirreefamaa fudhata, kan jedhan Komishinar Alamayehuun, haalli baruufi barsiisuu, sochiin daldalaafi akkasumas hariiroon godinaaleen Qellem Wallaggaafi Wallagga Lixaa giddu galeessa biyyaa waliin jiru sadarkaa adda cituurra gahaa jira jedhan.

Polisoonni oromiyaa Qellam Wallaggaa, Wallagga Lixaa, Barbaree, Gujiifi kuyyuutti wareegaman qaama shanee ABOtiin akka ta'e ragaa qabatamaa qabna, jedhan Komishinarichi.

Humnoonni 'Abbaa Torbee' nama ajjeessaniifi ajjeesisaa turan tohatamaa jiru kan jedhan Komishinarichi, caasefamaafi qaama ergama kenneefis poolisiin qoratee yeroo dhihootti hawaasaf kan ibsamu ta'ulleen himaniiru.

""Humni saamichaafi caasaa mootummaa diigaa jiru guutumatti ergamaa ABO shaneeti,"" kan jedhan, komishinich, hawaasni Naannoo Oromiyaa jijiiramni kun akka hin gufanneef tumsa taasisee qaamoota nageenya booreessan saaxiluun seeraan gaafatamoo akka tahan gochuu qabas jedhan.

Yunvarsiitiwwan keessatti yaalii jeequmsa kaasuuf tahe toohatamee baruufi barsiisuun itti fufeera. Caasaa poolisiitiif sochii seera malessummaa kamuu akka dhaabsisuuf tarkaanfii seeraa akka eegsisuuf qajeelfamni kennamerra jedhan Komishinar Alamaayoon.

Gama loltoota ABO Ardaayitaa jiran ilaaluun, ''rakkoon tokkoyyuu leenjii isaanii waliin walqabatee hin jiru. Loltoota isaanii 746 Kolleejjii Leenji Poolisii Oromiyaa Adaamaa jirutti leenjii fudhachaa jiru.''

Loltoonni kunneen wayita leenjii xumuran poolisii Oromiyaa tahanii tajaajilu. Loltoonni ABO hidhanoodhaan jiran koreen hundaa'e mariisisamee akka leenjii galaniif yaaliin taasifamu itti fufeeras jedhan.

""Ta'us hojiin kun caasaa mootummaa aarsaa kaffalchiisaa jira. Waraana mootummaatu nu tuqee ofirraa qolachuuf tarkaanfii fudhanneedha jechuun himanni ABOn dhiheessu dhugaarraa kan fagaatedha. Waliigalteen mootummaafi ABO gidduutti waliigalameefi qabatamaan mul'achaa jiru garaagarummaa bal'aa qaba.""

Poolisoota Oromiyaa Fulbaanaa asitti wareegaman keessaa 3 ajajoota poolisiiti. Lama Qellam Wallaggaa tokko ammoo Kuyyuutti.

Komishinar Alamaayehu ibsa haala nageenya Lixa Oromiyaa ilaalchisee BBCf yeroo darbe kennaniin qaamota hidhatani yakka raawwatan adda baasuun seeratti dhiyeessuuf ABOn hidhattotasaa leenjiif akka galan taasisuun qaawwa jiru duuchuuf nu gargaara jedhanii turan.

Humni ABO hidhate bakka inni jiru ni beekama kan jedhan Komishinar Alamaayehu, ""Humna kana dafanii mooraa galchuun warri naannoo keenya keessatti tasgabbii hin barbaanne, maqaa isaaniitiin achi kessatti balaa adda addaa uumaniif balballi banaa ta'a jechuudha.

Kanaaf, hidhattoota bakka tokkotti galchuun balbala sana hunda cufa. Kuni qaama ABO mitii waan ta'eef mootummaanis ol-aantummaa seeraa kabachiisuuf qaama sana irratti tarkaanfii fudhata,"" jedhan.

Lakkoofsi namoota maqaa garee ""Abbaa Torbee"" jedhamuun dhuksaan nama ajjeesaniifi ajjeesisuun shakkaman to'annaa jala oolan 15 akka ga'uu miidiyaaleen biyya keessaa gabaasaa jiru.

Biiroo Dhimmoota Komunikeeshinii Mootummaa Naannoo Oromiyaa waabeffachuun miidiyaaleen akka gabaasanitti shakkamtoonni jedhaman kun naannoo Oromiyaa bakka gara garaa keessa dhoksaadhaan socho'uudhaan namoota ajjeesuufi ajjeesisuudhaan warri shakkaman hordoffii Tajaajila Odeeffannoofi Tikaa Biyyaalessaa taasiseen humna nageenyaan to'atamaa jiru.

Shakkamtoonni jedhaman kunneen maqaa ""Abbaa Torbee"" jedhuun gurmaa'anii namoota nagaa, aanga'oota mootummaafi humnoota nageenyaa ajjeesuufi ajjeesisuudhaan shakkamuun to'ataman.

Namoota shakkiin to'annaa jala oolan jedhaman keessaa Gaaddisaa Nagaasaa Caalaa, Margaa Tafarraa Bulchuufi Annisaa Getaachoo keessatti kan argaman yommuu ta'u ajjeechaa Dambi Doolloo, Naqamteefi Kaabaa Shawaatti raawwatame qindeessaa turan jedhaman.

Shakkamtoonni kun shuguxii, boombiifi meeshaaleen waraanaa gara garaa waliin to'annaa jala akka oolan ragaan Tajaajila Odeeffannoofi Tikaa Biyyaalessaa akka mul'isu biiroon kun beeksiseera.

Shakkamtoonni kunneen to'annaa jala kan oolan magaalaa Finfinneetti yommuu ta'u kan magaalattii keessa buufatanis aanga'oota mootummaa ol-aanoo, namoota beekamoofi rogeeyyii ajjeesuudhaaf akka ta'es bira ga'ameera.

Shakkamtoonni har'a to'annaa jala oolan kunis humnoota Lixa Oromiyaa keessa hidhannoon socho'an waliin walitti dhufeenya kallattii akka qabaata turan dhaga'meera

Shakkamtoota hafan to'annaa jala oolchuun cimee kan itti fufeera jedhan. Akka Komishinar Alamaayehuu jedhanitti rakkoon daangaa naannoo Somaalee waliin jiru fooyya'iinsa muliseera, Mooyyaaleetti ammoo raayyaan waraanaa gidduu seenuun tasgabbiin uumamaa jira.

Kan Beenishaanguliin walqabateen rakkoo mudate poolisiin Oromiyaa akka hin qaqaabneef goch daandii cufuu taasifamaa turuu eeran Komishinar Alamaayehu.",politics
1569,"odina Wallagga Lixaa Magaalaa Mandiitti kan argamu buufata waraanaa Raayyaa Ittisa Biyyaa irratti bombii darbatamen lubbuun namaa darbe.

Bombiin kaleessa ganama darbatamen namni tokko lubbuun akka darbe akkasumas namoonni madaa'an akka jiran Itti - gaafatamaan Waajjira Bulchinsaafi Nageenya Magaalaa Mandii Obbo Alamuu Guddinaa BBC'tti himaniiru.

Akka Obbo Alamuun jedhanitti boombiin kan dho'e A.L.I Kibxata Fulbaana 06 bara 2012 ganama naannoo sa'aatii 4:00 - 4:30 gidduu tilmaamamutti.
Ajjeechaan torban darbe Sambataafi Dilbata, Gidaamiifi Gullisootti, dhaqqabe dabalatee rakkoon nageenyaa lubbuu galaafate gama Lixa Oromiyaa yoo dhaqqabu guyyoota muraasa keessatti kun yeroo sadaffaafi.

Daarektarri Medikaalaa Hospitaala Magaalaa Mandii Dr Addaam Oljirraa ''Namoonni 3 jalqaba dhufani. Itti aansee immoo kan achumatti lubbuun isaa darbe tokkos dhufeera,'' jedhan.

''Madaan namoota jiranii madaa xixiqqaadha. Itti faca'aa boombii fakkaata. Kan isa du'e sanaas kanuma boombii fakkaata,'' kan jedhan Dr Addaam kan madaa'an yaalamanii deebi'u himan.

Dhoo'insa boombii erga yeroo dhihooti yeroo lammaffaaf magaalaa Mandiitti dhaqqaben kan shakkame ni jiraa jennee isa gaafanneef Obbo Alamuun ''hin baramne, qorachaa jirra,'' jedhaniiru. 
Kaampiin kuni kan raayyaa Ittisa biyyaa akka ta'e kan himan Obbo Alamuun qorannoon akka itti fufee himaniiru.

'Darbe darbe hin darbatama' kan jedhan Obbo Alamuun bara darbellee magaalaa Mandii keessa 'qaama nagaa hin barbaanne' jedhaniin bombiin darbatamuu isaa dubbatu.

Bombii yeroos darbatameen 'namoonni 7 madaa'uu' isaanii himu. Isa tibbanaan kan madaa'an garuu baruuf qulqulleeffachuun barbaachisaadha jedhu.

Jiraataan magaalaa Mandii yeroo boombiin dhuka'e dhagaheera jedhan tokko bakki bombiin itti dhuka'e magaalaa Mandii tulluurra kan jiruufi bara dargii eegalee buufata waraanaati jedha.Bakka buufata waraanaa waajjiraaleen mootummaatu itti dhiyeenyaan argama. Namoonni rakkoo nageenyaan walqabateen to'annoo seeraa jala oolanii keessatti argamu jedhan.

''Namoonni miidhaman namoota to'annaa seeraatif gaaffii garaagaraatif yeroo sana turanidha,'' jechuun kan mirkaneessan immoo Hogganaa Kominikeeshinii Magaalaa Mandii Obbo Asfaaw Qalbeessaadha. 
Haaluma wal fakkaatuun Godina Saba Oromoo Naannoo Amaaraa magaalaa Baateetti Samabata darbe boombiin kaampii humna addaa naannichaa magaalaatti keessa jiru irratti darbatamee ture.

Gocha kana haaloo bahuuf jecha Wiixata darbe humni addaa naannichaa jiraattota magaalaa Baatee irratti reebicha raawwachuu hogganaan waajjira bulchiinsaa fi nageenyaa aanaa Baatee Obbo Huseen Ahimad BBC'tti himaniiru.

Qaamni boombii sana darbate eenyu akka ta'e wanti beekamu hin jiru kan jedhan Obbo Huseen jiraataan magaalaa osoo adda hin baafamiin jumlaan reebamuu himu.
""Kallattii hundaan magaalaa keessas faca'anii reebani. Sadafii qawween, shimalaan nama reebaa turan. Uummata baay'eetu rukutame, nama arganii bira darbanhin qabani,"" jedhan.

Rakkoo nageenyaa kanaan dura godinicha keessatti uumamerraa kan ka'e hawaasaa fi humna addaa kana gidduu wal amantaan hin turre kan jedhan Obbo Huseen, sababa reebicha kanaan magaalatti keessa haalli gaariin akka hin jirres dubbataniiru.

""Uummata waliin durumaa ija jalaan wal ilaalaa turan, uummanni nurraa kaasaa jedhee gaafataa ture,"" jedhan.

Humni addaa kun erga magaalaa Baatee qubatee baatii jaha guuteera. Bombii Sambata darbatame kanaan poolisii irras ta'e qabeenyarra miidhaan gahe hin jiru. ",politics
1570,"Godina Wallagga Lixaatti Kantiibaan Magaalaa Gullisoo Obbo Abbabaa Takkaaliny hidhattootaan mana isaanii keessatti ajjeefaman.

Owwaalchii kantiibaa ji'oota muraasa darbanif magaalitti bulchaa turan guyyaa kaleessaa raawwateera.

Obbo Abbabaan Dilbata galgala mana isaanii keessatti akka ajjeefaman Itti - gaafatamaan Waajjira Bulchinsaafi Nageenya Aanaa Gullisoo Obbo Tasfaa Likkaasaa BBC'tti himaniiru.

''Adda isaaniirra rasaasa lamaan bitaafi mirgarra balbala isaanii irratti dhahani,"" jedhan.

""Kan inni du'e achumatti. Ergasiimmoo mana lixanii laapitoppiifi barreeffama maqaa gaggeessitootaa qabuufi walgahiif qopheesse fuudhanii bahan,'' jechun himan. 
Lakkoofsi namoota ajjeechaa kanaan shakkaman gara jaha akka tilmaamamu maatiin qaamolee nageenyaa ajjeechaa kana qorataniif himaniiru.

Ajjeechaan kuni erga raawwate as 'namni to'atame hin jiru' kan jedhan Obbo Tasfaan qorannoon itti fufuu himu.

Gaafa Sambataa galgalallee Godina Qeellam Wallaggaa Magaalaa Gidaamii keessatti boombiin humnoota nageenyaa irratti erga darbatameen booda namoonni lama ajjeefamanii turan.

Ajjeechaa irra deddeebbiin gama Lixa Oromiyaatti raawwatun sodaa keessa seenuun hojjettonni mootummaa, daldaltonniifi qonnaan bultoonni gara giddugaleessa Oromiyaa akka baqataa jiran dhihoo BBC'tti himaniiru. 
anni kantiibaa Obbo Abbabaa Takkaaliny qarqara magaalaa Gullisoo gara Ayiraa deemsisurradha. Bakka kanas qondaaltonni mootummaa olaanoo magaalichaa hedduun ni jiraatu.

Akka haadha warraa isaanii irraa qondaaltonni odeeffatan himanitti namoonni ajjeechaa kana raawwatan uffata siviilii (kan waraanaa kan hin taane) uffataniiru. 
Ajjeechaa booda marii hawaasa waliin taasifamen nama shakkinu dhabne kan jedhan Obbo Tasfaan hawaasni akkasumas hojjettoonni mootummaa rifatuu keessa jiraachuu himu.

''Ajjeechaa booda hojjettonni baay'ee rifatanii jiru. Ajjeechaan kuni nurras hin gaha sodaa jedhu qabu. Sababa kanaaf hojjettonni magaalaa kaleessa hojii hin seenne,'' jedhan. 
Erga magaalaa bulchuu eegalanii naannoo ji'a jaha hin caalani kan jedhan Obbo Tasfaan isa dura itti gaafatamaa BLTO Aanaa Gullisoo turan jedhan.

Dhaloonni isaanii aanaadhuma bulchan kana, bakka Jaarso Birbir jedhamudha jedhan.
deeffannoo dabalataa qorattoonni maatiifi hawaasa biraa argataniin namoonni ajjeechaan shakkaman manaa bahanii daggala manaa gadi jiru seenuun gara ganda Kurfeessaa jedhamutti baqatuu isaanitu himame.

Kunis ta'u waraana kana dura ABO jala sosso'aa ture ajjeechaa kanaaf akka shakkan qondaalli nageenyaa kun BBC'tti himaniiru.

''Isaanuma jennee kan nutti shakkinu,'' jechuun kan himan Obbo Tasfaan ''Adda Bilisummaarraa kan adda bahanii kan ofii isaanii socho'aa jiran daggala keessa baay'eedha,'' jedhan.
Waggaa darbe magaalaadhuma Gullisoo keessa baankiin Daldala Itoophiyaa, Kan Hojii Gamtaa fi Baankiin Awaash hidhattootaan saamamanii turan.

Mootummaan hidhattoota ABO jala turanin saamaman jedhee ture. 
Abbaa ijoollee lamaa kan ta'an Obbo Abbabeen Dilbata galgala mana keessa televijinii ilaalaa laapitoppii isaanii irratti barreessaa akka turan himu qondaalli dubbisne.

Galgala ''sa'aatii 4 ta'uuf 10 hir'uutti manaa isa waamani. Jalqaba mucaan isaa waggaa 10 hin guunne manaa baanaan, isa ol deebisani abbaa waamnaan gadi bahe rasaasa lamaan rukutani,'' jedhan Obbo Tasfaan. 
Ajjechaan akkanaa gama Lixa Oromiyaa keessumaa yeroo MM aangootti dhufuuf jedhan eegalee itti fufeera.

Kana dura qondaalli nageenyaafi kan dhaaba ODP Godina Qeellam Wallaggaa ajjeefamaniiru. Ji'oota muraasa dura immoo kantiibaan magaalaa Dambi Dolloo shugguxiidhaan rukutamanii lubbuun hafaniiru.
Gama kaaniin immoo kantiibaan magaalaa Naqamtee dhimma rakkoo nageenyaan wal qabatee komaand Postiidhaan hidhaa seenuun isaanii ni yaadatama.

Rakkoo nageenyaa gama Lixa Oromiyaa jiru hiikuuf mootummaan waraana kan bobbaase yoo ta'u turtii keessa garuu ajjeechaan itti fufeera.

Ajjeechaa kanaaf hawaasni waraana duraanii ABO bosonatti hafe dabalatee kan mootummaallee ni qeeqa. ",politics
1571,"Guyyaa kaleessaa [Sambata] galgala keessaa naannoo sa'aatii tokkoo fi walakkaa Godina Qeellam Wallaggaa magaalaa Gidaamii keessatti namoonni lama rasaasaan ajjeefamuu jiraattonni BBC'tti himan.

""Magaala keessa dhukaasatu ture, kana gidduutti kan isaan ajjeefaman. Qaama ajjeese ammoo adda baafachuu hin dandeenye,"" jedhan jiraataan magaalatti nageenya isaaniif sodaatanii maqaan isaanii akka hin eeramne gaafatan.

Namoonni ajjeefaman tokko jiraataa magaalaa Gidaamii ganda 01 kan ta'an Obbo Nagaash Fufaa kan jedhaman yoo ta'u kan lammataa ""baadiyyaa Qeellam irraa dhufan, eenyummaa isaani hin beekne,"" jedhu jiraataan kun.

Namoonni ajjeefaman lamaan Nagaash Fufaa fi Yaa'iqoob Tolaa akka jedhaman bulchaan Aanaa Gidaamii Obbo Dassaalenyi Tujubaa BBC'f mirkaneessanii jiru.
""Naannoo mana Obbo Nagash Fufaatti galgala poolisii humna addaa fi raayyaa ittisa biyyaa hojii paatroolii irra turan irratti boombiin dhukaafame, qawweenis itti dhuka'e,"" jedhu Obbo Dassaalenyi.

Qaamni boombii darbates ta'e dhukaasa bane eenyu akka ta'e hin beeknu, kan irratti darbatamee fi itti dhukaafame garuu qaama mootummaatti jedhan.

Namoonni ajjeefaman rasaasa eenyuun akka du'an wanti beekame hin jiru jedhan.

""Yeroo dhukaasni jiru rasaasni ebelu ebelu jettee hin filattu, kan qaamni mootummaa ofirraa ittisuuf dhukaaseenis ta'uu mala, kan jara jalqaba dhukaasa baneenis ta'uu mala"" jedhan.

Koreen waajjira poolisii irraa dhaabbate akka namoonni kun itti ajjeefaman qulqulleessaa jiraachuus himaniiru.
Rakkoo nageenyaa naannoo sana jiru irraa kan ka'e namni sodaatee sa'aatii tokko osoo hin guutiin waan manatti galuuf maaltu akka uumame baruu hin dandeenye jedhan jiraataan dubbifne.

Jiraataan magaalaas ta'e baadiyyaa yaaddoo guddaa keessa jira, daldalaan magaalattii keessaa baqataa jira, qotee bulaan ammoo baadiyyaa irraa magaalaatti baqataa jira jedhu.

Ganama reeffi isaanii kan argame Obbo Nagaash daldalaa beekamaa akka ta'aniifi magaalaa Finfinneetti mana ijaarrataa akka turan jiraataan kun BBC'tti himaniiru.

""Mana amantaa keessattis tajaajiladha, nama nagaa siyaasa keessaa qooda tokko hin qabnedha,"" jedhu.

Aanaan Gidaamii aanaalee Godina Qeellam Wallaggaa loltoonni duraanii Adda Bilisummaa Oromoo waamicha araaraa didanii bosonatti hafan keessa socho'an keessaa tokko.

Wayita ammaa mootummaan humna waraanaa bobbaasee loltoota kana dhabamsiisuuf yaalii gochaa kan jiru yoo ta'u, loltoota mootummaa hojii kanaaf achitti ramadaman irratti komiin yoo ka'u ni dhagaahama.

Gama kaaniin loltoota duraanii ABO bosonatti hafan irrattis komiin ni dhagaa'ama.
Uummatni naannicha nagaa dheeboteera kan jedhan jiraataan BBC'n dubbise kun, ""nagaan gidduu qaama hidhate kana lamaaniitti hin bu'u taanaan uummati gara itti goru dhabeera,"" jedhan.

Wayita ammaa magaalaa Gidaamii keessa kan socho'aa jiru qaama nageenyaati kan jedhan jiraataan kun, ""karaa nagaa furuudhaaf hin yaalamu yoo ta'e, haala biraatiin wanti furamu waan jiru hin fakkaatu,"" jedhan.

Jiraataa magaalaa Gidaamii kan ta'anii fi wayita ammaa sodaa nageenyaaf Finfinneetti baqatanii kan jiran qotee bulaan maqaan isaanii akka hin dhahamne gaafatan biraan ""yeroon uummanni keenya cunqursaa guddaa keessa jiru amma,"" jedhan.

""Meeshaan inni tokko guyyaa ajjeesa, inni kan biraan ammoo halkan ajjeesa, uummatni keenya kana jidduutti dararamaa jira,"" jedhan.

Godinaaleen lixa Oromiyaa omisha bunaan beekama kan jedhan namni kun ""qotee bulaan laga bunaa lixee aramachaa hin jiru, midhaan qotee jiraachuus hin dandeenye,"" jedhu.

Kanaaf jecha baay'inaan gara magaalaatti godaanaa jira jedhu. ""Waan amma harkaa qabu yoo fixate bara itti aanu carraan motummaarraa deeggarsa nyaataa eeguu bal'aadha,"" jedhan.

Daldalaanis Finfinnee dhufee achi deebi'ee daldaluu waan hin dandeenyeef magaalattii dhiisee baqateera jedhan.

""Namnumti kaleessa ajjeefaman kun mataan isaanii Finfinneetti galuuf mana ijaarrataa turani,"" jedhu.

Daldalaan liqaa baankiirraa liqeeffatee ittiin hojjetaa ture daldalee deebisuu waan hin dandeenyeef rakkoo dabalataaf saaxilamaa jiraachuus himu.

Namni hojjetaa hin jiru, ijoollees barsiifataa hin jiru egereen keenya dukkana ta'ee nutti mul'ata jedhu jiraataan kun.
Uummanni aanaalee godina Qeellam Wallaggaa fi lixa Wallaggaa hedduun rakkoo guddaa keessa jiru, garuu ammoo rakkoo isaaniillee gadi bahanii dubbatachuu hin dandeenye jedhu jiraataan kun.

""Qaama tokkotti iyyachuu hin dandeenye, qaama lamaan jiru keessaa inni tokko barcuma qaba, inni tokko barcuma hin qabu, inni barcuma qabus ni ajjeesa, inni barcuma hin qabnes ajjeesaa jira sababa ta'eef qaama itti iyyannu wallaallee jirra,"" jedhan.

""Yoo namni tokko mootummaatti siqee dubbate, warra bosona jirantu irratti tarkaanfii fudhata, yoo warra ABO'n bakka bu'a jedhutti siqee dubbate mootummaatu tarkaanfii irratti fudhata.""

""Uummati kana keessatti abjuu keessa jira, waan qabatu dhabee akka nama bishaan nyaatee ta'ee jira,"" jedhu jiraataan kun.

""Kana gidduutti namni carraa hidhamuullee hin argatu, harka saddeettama carraa ajjeefamuutu isa eeggata,"" jedhan.

""Inni guyyaa dhaqus manaa gadi fuudhee ajjeessaa, inni halkan dhaqus manaa gadi fuudhee ajjeesa. Uummanni daabboo gararraa fi gajjallaan ibiddi itti boba'u ta'e, karaa lachu gubate jechuudha,"" jedhu.

Warroota kana lamaan humni ittisu ykn dhiibbaa irratti godhu addunyaan yoo jiraate malee bakka qaamni lamaan jiranitti uummanni gadi bahee rakkina isaa dubbatachuu hin danda'u jedhu.

Mootummaan addunyaa ykn qaamni biraa yoo furmaata nuu barbaade malee ""warra kana lamaan irraa furmaata arganna abdii jedhu hin qabnu"" jedhu.

Ofii isaanii maatii miseensa sagal qabu akka bulchan kan himan namni kun, hojii qonnaa isaanii dhiisanii Finfinneetti baqatani.

""Bara dhufu mootummaan deeggarsa nyaataa nutti fe'uun isaa waan oolu miti"" jedhan.

""Duraanis jijjiiramni amma dhufe kun akka dhugoomu takka qe'eerraa baqataa, takka deebi'aa jiraachaa turre, erga jijjiiramichi dhufee booda hafuura baafanne gaafa jennu ammoo ittuu itti caale"" jedhu jiraataan kun.

""Keessuma erga mootummaan aanga'oota aanaalee Godina Qeellam Wallaggaa fi Wallagga Lixaa duraan turan hojiirraa ari'ee, namoota bakka adda addaa irraa coree ramadeen booda duutis, godaansis uummata keenyatti hammaate,"" jedhu.
Bulchaan aanaa Gidaamii Obbo Dassaalenyi Tujubaa rakkoo jiraattonni himatan hin haalle. Erga ji'oota jaha as garuu jijjiiramni jira jedhu.

""Uummata mariisifnee, waliin dubbannee haa xinnatus guddatus jijjiiramni jira. Nagaa fi tasgabbiin fooyya'eera, dhibbaa dhibbatti furameera jechuun hin danda'amu"" jedhu.

Haa ta'u malee qaamni nageenyaa uummatarraan rakkoo gahaa jira kan jedhu sirrii miti jedhu. ""Eenyu nageenya jeeqaa akka jiru ifatti beekamadha"" jedhan.

""Qaamni nageenyaa uummata tiksa malee uummata hin miidhu. Namni dhaaba fedhe deeggaruu, karaa nagaa siyaasa isaas gaggeeffachuu ni danda'a,"" jedhu.

""Hidhatanii socho'uun garuu seeraanis eeyyamamaa miti"" jedhan.

Mootummaan Naannoo Oromiyaa bara 2012 eegalame kana keessa guutummaatti hidhattoota naannoo Oromiyaa keessa socho'an nan dhabamsiisa jedhee ibsa kennuun isaa ni yaadatama.",politics
1572,"odina Wallaga Bahaa aanaa Saasiggaatti miseensotni Raayyaa Ittisa Biyyaa (RIB) nageenya kabachiisuuf bahan lama tahuun dubartii tokko gudeeduun himataman, hidhaan adabaman.

Miseensotni RIB kunneen gaafa ALI Amajjii 17/2011 (torban sadiin dura) halkan keessaa sa'aatii jahatti mana dubartii miidhamtuu abbaa manaa qabdu deemuun, yakka gudeeddii irratti raawwachuu, Abbaan Alangaa Waajjira Haqaa aanaa Saassigaa obbo Shibbiruu Taaddasaa BBCtti himaniiru.
Miseensotni raayyaa yakkicha raawwatan jedhaman Mahaammad Nuuruu fi Kaffaaloo Taklee miseensa RIB nageenya daangaa Oromiyaa fi Benishaangul kabachiisuuf bobba'aniiti.

Naannittiin to'annoo komaandi postii ittisa biyyaa jala kan jirtu yoo tahu, imaanaa itti kenname dagachuun fedha foonii isaanii guuttachuuf bakka abbaan warraa jirutti dirqisiisanii gudeeduu himan.

Miidhamtuun kun umuriin ishee waggaa 24-25 taha kan jedhe abbaan alangaa, haadha daa'ima tokkoo tahuus himaniiru.

Loltootni kunneen jalqaba mana miidhamtoota kanneenii deemuun, 'namni hin beekamne mana kee bula' jechuun abbaa warraa dhiitanii gadi baasuun, haadhawarraa isaa immoo bakkee naannoodhuma manasheetti dabareedhaan gudeeduu ragaadhaanis mirkaneesineerra jedhan Obbo Shibbiruun.
Yakki loltoota kanaan raawwatame, akkaataa danbii raayyaa ittisa biyyaattis dhaabbaticha waan bakka hin buuneef akkuma yakkamaa kaanii isaan irrattis ol'aantummaan seeeraa mirkanaa'uu qaba jechuun, hoggansi raayyaa ittisaa naannicha jiru shakkamtoota dabarsee nuuf kenne kan jedhan ammoo, Abbaa Adeemsa qorannoo Yakkaa fi murtii Haqaa kennisiisaa aanaa Saasiggaa Saajin Olaanaa Dimbaashaa Tarfaasaati. 
Shakkamtootni lamaan himata lamaan kan himataman yoo tahu inni jalqabaa Seera Ittisa Yakkaa 1996 keewwata 620/ 2D darbuun gareen gudeeddii raawwachuu yoo tahu, inni lammaffaan ammoo keewwata 604 fi 605 irra darbuun mana jireenyaa namaa sarbuu kan jedhudha jedhan Obbo Shibbiruun.

Bu'uuruma kanaanis manni murtii aanaa Saassiggaa ragaa bitaa fi mirgaa erga ilaaleen booda himata 1ffaa jalatti shakkamtootni lamaan yakkamtoota tahanii waan argamaniif hidhaa cimaa waggaa 11'n akka adabaman murteesseera.

Himata 2ffaa jalattis shakkamtootni hidhaa cimaa waggaa sadiin akka adabaman murtaa'uun walumaagala hidhaa cimaa waggaa 14'n adabeera.

Yakkamtootni lamaan mana hidhaa Godina Wallagga Bahaa galaniiru.

Saajin Dimbishaa Tarfaasaa hawwaasa naannichaa caalaa namoota hubannaa seeraa qabaniifi seera kabachiisuu qaban tahanii osoo jiranii imaanaa uummataa fi biyyaa dagachuun yakka hojjechuun isaanii yakkicha adda taasisa jedhan.
Miidhamtuun kun mana yaalaatti yaalii kan argatteefi dhukkuboota daddarbaa irraa bilisa tahuu kan himan Obbo Shibbiruun osoo ijaan ilaaluu haadha warraa isaa lama tahanii gudeeduun isaanii miidhaa xiinsammuu abbaa warraas tahe maatii irrati qabaachu danda'as jedhan.

Bakkeewwan garaagaraatti RIB Itoophiyaa yakka gudeeddii fi ajjeechaan yeroo garaagaraa ni komatama.

Ajajaa Ittaanaa Walii Galaa Humna Waraanaa Itoophiyaa Janaraal Birhaanuu Julaa ''Ani as taa'ee uummanni Oromoo namni tokkoyyuu badiisaa malee akka rukutamu akka ajjeefamu, hin barbaadu. Warri ana jala jirummoo hordooffii kootiin hojjeta.

Kanaaf namni kamuu yoo balleesse seeraan ni gaafanna jechuun BBCtti himaniiru. ",politics
1573,"Muummee ministiraa Dooktar Abiy Ahimad daawwii isaanii Iikwaatooriyaal Giinii xumuruun gara Afrikaa Kibbaa imalan.

Dooktar Abiy turmaata isaanii Iikwaatooriyaal Giinitiin mootummaa biyyattiirraa badhaasa niishaanii kabajaa argataniiru.

Muummee ministiraa Dooktar Abiy Ahimadii fi preezdaantiin Iikwaatooriyaal Giinii Tewoodoor Obaamiyaang waliigaltee dameewwan misooma aadaa fi tuuriizimii walii mallatteessaniiru.

Dooktar Abiy turmaata isaanitiin iddoo bashannana magariisaa, oomisha boba'aa biyyattii daawwataniiru.

Dooktar Abiy Muddee 28 fi 29,2012 Riippabliika Giinii daawwachuun, eda galgala Iikwaatooriyaal Giinii galuun daawwii isaanii xumuranii gara Riippabliika Afrikaa Kibbaa imalaniiru.",politics
1574,"Rakkoo nageenyaa Lixa Oromiyaatti mudate jaarsummaan furuuf jilli jaarrolee qaamolee hawaasaa adda addaa irraa walitti dhufe gara lixa Oromiyaa imalee deebi'eera.

Miseensa jila kanaa kan ta'e injinar Masfin Abbabaa BBC'tti akka himetti jilli kun daldaltoota, abbootii Gadaa, abbootii amantaafi kanneen biroo of keessaa qaba.

Dursa jiraattota magaalaalee lixa Oromiyaa akka Naqamtee, Gimbii fi Dambi Doolloo waliin mari'annee, jaarroleen yaadaafi gaaffii jiraattonni qaban dhaggeeffataniiru jedha injinar Masfin. 
Itti aansuun Gidaamitti hoggana waraana Bilisummaa Oromoo waliin mari'atame kan jedhu injinar Masfin, ""itti baha marii kanaa ammatti dubbachuu hin danda'u, mootummaafi ABO'n kan ibsan ta'a"" jedha.

""Garuu karaa irrattis ta'e achitti osoo rakkoon tokko nu hin mudatiin nagaan deemnee nagaan deebine"" jedha.

Mariin kun milkaa'aa ture jechuun ni danda'amaa jennee gaaffii gaafanneef, kana kan himu jaarrolee ta'uufi ammatti kanarratti yaada kennuu akka hin dandeenye nutti himeera.

""Marichi al tokkotti kan goolabamu osoo hin taane itti fufinsaan kan mari'atamu ta'uu danda'a"" jedha.

Jaarrolee jaarsummaaf garas imalan keessaa tokko kan ta'an manguddoo Sheek Haajii Ibiraahiim marii hawaasa waliin magaalota gara garaa keessatti taa'ame irratti gaaffileen mirgaa hedduu ka'uu BBC'tti himaniiru.

""Bu'uuraaleen misoomaa akka ijaaraman, mirgi Oromummaa akka kabajamu, mirgi sabaaf sab-lammii isaan keessa jiranii akka eegamu mootummaatti nuu himaa jedhanii nu gaafatani"" jedhu Sheek Haji Ibiraahim.

Loltootafi hogganoota Waraana Bilisummaa Oromoo waliinis mari'anne kan jedhan Sheek Haji Ibiraahim, ""hogganni keenya ol jira waan ta'eef isaan waliin mari'achuu qabdu"" deebii jedhu akka argatan dubbatu.

""Gaafa gallu seeraan galle, ega gallee illee biyya keenyatti galle, ammas biyya keenya keessa jiraannaa, akka lammii kamiitittuu mirgi keenya eegamee jiraachuu qabna"" yaada jedhu loltoota irraa dhagahuus nutti himaniiru.
Mirgi Oromoo waggoota dheeraaf sarbamaa ture, bifa saniin akka itti fufu hin barbaannu, mirgi Oromoo eeggamuu qaba. Kana yoo jennu garuu, nutu kana himata osoo hin taane hoggana keenya ol jiru waliin dubbattanii waliigalteerra gahuu dandeessu"" nuun jedhani jedhu.

""Osoo ala jirruu waliigalteen hoggana keenyaafi pireezidantii MNO Obboo Lammaa Magarsaa gidduutti ta'e maaf raawwatuu dhabe"" jechuun loltoonni gaaffii kaasuus himaniiru.

Sun raawwatuu dhabuun rakkoo adda addaaf ka'umsa ta'aa akka jiru himaniiru jedhan.

Dubbi himaan mootummaa Naannoo Oromiyaa Obbo Admaasuu Daamxoo ibsa OBN'f kennaniin jaarroliin gara lixa Oromiyaa imalan saamamanii, reebamanii jaarsummaanis gufachuu himaniiru.

Godina Qeellam Wallaggaa aanaalee 9 keessatti meeshaan waraanaa waajira poolisiitii saamameera kan jedhan Obbo Admaasuun, gandoota 1000 keessatti ammoo caasaan mootummaa diigamee caasaa haaraan bakka buufamaa jiraachuu himaniiru.

Kunis uummanni tajajila si'ataa akka hin arganne godhaa jira jedhan.

Dhimma kana kan gaafanne Sheek Haji Ibraahiim, ""nuyi nama reebame hin agarre, kabajaan dhaqnee kabajaan galle"" jedhu.

""Marii keenyarraa wanti hubanneefi irratti wal taane gamni lachuu nagaa akka barbaadudha"" kan jedhan Sheek Haaji Ibiraahim, Guyyoota muraasa gidduutti mootummaafi hogganoota ABO walitti fidanii akka mari'atanis nutti himaniiru.",politics
1575,"Manni Maree Bakka Buhoota Ummataa Ameerikaa preezdaant Traamp Iiraan irratti waraana labsuuf qaban akka daanga'u mirkaneesse.
Murteen darbe kun Demokraatota biratti sagalee caalmaan fudhatama argatus, Rippaablikaanota biratti ammoo fudhatama dhabeera.
Akka seera Ameerikaatti haala addaatin haleellaan Ameerikaa irra yoo ga'e waraana Iiraan waliin raawwatamurratti murtee dabarsuuf aangoo kan qabu koongireesiidha.
Ammatti Ameerikaas ta'e Iiraan karoora waraana waliinii qabaachuu ifatti ibsuu baatanis tarkaanfiiwwan tibbana fudhataman waraanaa gadi miti.
Tarkaanfiin Ameerikaan torbee darbe jeneraala Iiraan irratti fudhatte Ameerikaan humna fayyadamtee haleellaa raawwachuu ishee kan mul'iseedha.
Waraanni Iiraan waliinii murtee koongireesiin malee akka hin raawwatamnee fi atakaaroon Iiraan waliinii akka dhaabbatu jedhamee ture.
Labsiin kun haleellaan addaa yoo Ameerikaa irra gahe bifa addaan tarkaanfitti seenuun akka dandahamuu fi haalli akkasii yoo mudate koongirasii eeyyamsiisuun dirqama akka hin taane kaaha.
Labsiin kun akkaataa ‘Walii galtee aangoo waraana labsuu idil-addunyaa kan bara 1973tiinh kan qophaa'edha.
Miseesonni Demokraatootaa fi Riippaablikaanotaa murtee darbe irratti ammallee yaada isaanii dhiyeessaa jiru.
Preezdaant Traamp fuula Twiitarii isaanii irratti yaada barreessaniin Rippaablikaanoonni murtee kan akka morman abdiin qaba jedhaniiru.
Jeneraal Sooleemaaniin haleellaa cimaa fudhachuuf karoora qabaachuu fi Imbaasii Ameerikaa Baagdaaditti argamu irratti xiyyeeffatanii waan turaniif dursinee dhaabsiisuun keenya tarkaanfii sirriidha jedhan.
Seera baaftonni Rippaablikaanotaa hedduun Traamp cinaa akka dhaabbatan himameera.",politics
1576," Muummee ministiraa Dooktar Abiy Ahimad daawwiin Afrikaa Kibbaatti taasisan hariiroon biyyoota lamaanii gara tumsa tarsiima'aatti kan ceesisu ga'ee olaanaa kan qabaatu ta'uu Afrikaa Kibbaatti Ambaasaaddarri Ityoophiyaa Dooktar Shifarraaw Jaarsoon himan.

Ambaasaaddarichi turtii Faanaa Broodkaastiing Koorporeet waliin taasisaniin akka beeksisanitti, daawwiin muummee ministiraa hariiroo biyyoota lamaanii ni cimsaan eegama.

Muummee ministiraa FDRI Dooktar Abiy Ahimad affeerraa preezdaantii Afrikaa Kibbaa Siiriil Raamaafoozaatin booruu eegalanii guyyootii lamaaf biyyattii ni daawwatu.

Muummee ministiraa dhimmoota addaddaarratti hoggantoota biyyattii olaanoo waliin ni mari'atu jedhameet eegamas jedhaniiru ambaasaaddarichi.

Ityoophiyaanota Afrikaa Kibbaa jiraatan waliinis ni mari'atu.

Muummee ministiraa lammiileen kanneen gaaffii kaasaniif deebii akka argatan hoggansa biyyattii dhimmi ilaallatu waliin nji mari'atu.

Dooktar Abiy istaadiyamiitti ummata waliin ni mari'atu jedhan.

Haaylayyasuus Makoonnantu gabaase.",politics
1577,"areen hidhattoota Alshabaab dohinsa boombii magaalaa guddoo Somaaliyaa Moqaadishootti qaqqabe itti gaafatamummaa fudhachuu beeksise.

Haatahuti Ejansiin Nageenya Biyyaalessaa Somaaliyaa miidhichi biyya biroof karoorfamee kan raawwatame tahuu ibseera.

Miidhichi buufata sakkatahinsa Dhiha Kibba magaalitti kan raawwatame yoo tahu, miidhaa boombii konkolaatti hidhaamee qaqqabeen waggaa lama as aardii Afrikaatti lubbuu namoota hedduu galaafatameera.

Dubbi himaan Alqaayidaa Sheek Alii Mahaammad Raagee ergaa sagaleen dabarsaniin akka ibsanitti, miidhaan qaqqabe konkolaatoota loltoota Tuurkii fi hidhattoota Apoosteet irratti kan xiyyeeffate ture jedhan.

Bulchiinsa mootummaa Somaaliyaa tohachuuf waggoota kudhaniif  qabsoo gaggeessaa kan jiru Alshabaab magaala guddoo biyyatti Moqaadishootti irra deddeebiin miidhaa qaqqabsiiseera.",politics
1578,"Preezdaantiin FDRI duraanii Dooktar Mulaatuu Tashooman mootii Saawdii Arabiyaa Salmaan Biin Abdul Aaziiz Al Saahud waliin marihatan.
 
Dooktar Mulaatuu Tashooman mootii Saawdii Arabiyaa fi eegduu olaanaa masjiidota qulqulluu lamaanii mootii Salmaan Biin Abdul Aaziiz Al Saahud waliin magaalaa Riyaad masaraa Al Yaamamaatti marihataniiru.
 
Turmaata isaanitiin hariiroo Ityoophiyaa fi Saawdii Arabiyaa cimsuuf marihataniiru.
 
Maricharrattis Riyaaditti Ambaasaaddarri Ityoophiyaa Abdulaaziiz Ahimad, ministirri Ministeera Dhimma Alaa Saawdii Faysal Biin Faarhaan Biin Abdullaah, ministir deettaa fi miseensi kaabinee akkasumas gorsaan dhimma nageenya biyyoolessaa Dooktar Musaahaad Biin Muhaammad Al Aybaan, ministir deettaan dhimmoota Saawdii Arabiyaa fi Afrikaa Ahimad Qaaxaan hirmaataniiru.
",politics
1579,"Manni murtii Sudaan hojjetoota Tika Nageenyaaa 27 irratti murtee duhaa dabarse.
Barsiisoota yeroo mormii uummataa toohannoo jala oolaan haala sukkanneessaa taheen kanneen ajjeesan  hojjettoota  Tika Nageenyaa Sudaan  27 irratti adabbiin murtoo duhaa darbe.

Manni murtii Sudaan hojjettoota Tika Nageenyaa yakka ajjeechaa sukkaneessaa raawwatan 27 irratti murtee duhaa, shakkamtoota 4 irratti adabbii hidhaa umurii guutuu hanga waggaa 3 fi shakkamtoota 7 ammoo bilisan gaggeessee jira.

Mormii ummataa jalqaba bara Faranjootaa 2019 Preezdaantii biyyaattii Oomaar Albashir irratti bahameen barsiisoonni toohannoo jala oolaan humna nageenyaan mana hidhaatti ajjeefamaniiru.

Preezdaantiin duraan Sudaan Oomaar Albashir yakka malaanmaltummaa raawwataniin giddugala jijjiirrama hawaasummaa keessa waggaa lamaaf akka turan itti murtaaheera.

Akkasumas manni murticha Oomaar Albashir yakka malaanmaltummaa fi jijjiirraa maallaqaa seeraa alaa raawwataniin adabbii cimaa waggaa lamaan adabuun isaa ni yaadatama.
",politics
1580,"Hogganaan olaanaa shororkeessaa Alshabaab haleellaa humna xiyyaaraan ajjeefame.  Loltoonnii Soomaliyaa fi Ameerikaa haleellaa humna xiyyaaraa garee shororkeessaa Alshabaab irratti raawwataaniin hogganaa olaanaa shororkeessaa ajjeefamu himame.

Haleellaa humna xiyyaaraa kan qaqqabsiisan loltoonnii Soomaliyaa fi Ameerikaa bala dhohinsa boombii Moqqaadishootti mudateen yoo xiqqatee lubbuun namoota 79 yoo darbuu namoonni 149 madahuun wal qabateeti jedhame.

Haleellaa humna xiyyaaraa qaqqaabeen hogganaan olaanaa shororkeessaa ajjeefamuullee lubbuu lammiilee nagaa irra miidhaan hin qaqqabnee jedhameera.

Nageenyi Soomaaliyaa haga tasgabbaahutti motummaan Soomaaliyaa fi Ameerikaa wal waraansa garee shororkeessaa Alshabaab waliin taasisaan akka itti fufaan himameera.",politics
1581," Waltajjiin marii jaarsolii biyyaa Afaarii fi Soomaalee booru Adaamaatti kan gaggeeffamu tahuu Ministeerri Nageenyaa beeksise.

Ministeerichi miidiyaaf ibsa laaten akka beeksisetti, nageenya lammiilee fi faayidaa biyyaalessaa kabachiisuuf waltajjichi murteessadha.

Rakkoolee hawaasummaa fi walitti buhiinsa uummaman furuun hariiroo ummataa cimsuuf hojjetamaa jiras jedheera.

Haaluma kanaan hojiin nageenyaa fi walii galtee biyyaalessaa cimsuu hojjetamaa jiraachuu ibseera.

Ityoophiyaa tokkummaan ishee kabajamee hariiroon hawaasummaa fi nageenyi ummataa itti mirkanaahe uumuuf waltajjiin waloo kun gahee olaanaa ni qabaata jedheera Ministeerri Nageenyaa ibsa isaatin.

Ergama biyyaalessaa bahuuf sosochii balhaan hojjetamaa jiraachuu ministeerichi eerera.

Kutaalee hawaasaa tokkumma biyyaalessaa fiduuf qooda olaanaa qaban waliin hojiin marii gaggeessuu hojjetamaa jira jedhameera.

Haaluma kanaan kutaalee hawaasaa garaa garaa keessa jaarsolii biyyaa naannoo Soomaalee fi Afaarii walitti babbahan waliin marii gaggeessuuf booru Adaamaatti waltajjiin marii Dhaabbata ‘Jastiis Foor Ool Priizin Feeloowshiip Ityoophiyaah waliin tahuun qophaahuun ibsameera.",politics
1582," Paartileen siyaasaa sagantaa fi kaayyoo isaanii karaa miidiyaaletiin akka beeksifatan ramaddii yeroo laachuuf qophiin taasifamuu Abbaan Taayitaa Broodkaastii Ityoophiyaa.
 
Daayreektarri olaanaa abbaa taayitichaa Dooktar Geetaachaw Dinquun akka beeksisanitti, miidiyaalen yeroo qilleensaa fi fuula maxxansoota isaaniirratti paartilee siyaasatiif bakka akka laatan ni taasifama.
 
Yeroo qilleensaa fi bakka maxxansaa fudhatanirratti kakaasii filannoo ni taasisu.
 
Ramaddiin qilleensichaas teeknooloojidhaan deeggaramuun tuttuqqii namaarraa bilisa taheet gaggeeffama jedhan Dooktar Geetaachaw.
 
Daayreektarichi Faanaa Broodkaastiing Koorporeetitti akka himanitti, abbaan taayitichaa ramaddicha raawwachuuf murtee Boordii Filannoo Biyyoolessaa Ityoophiyaa eegaa jira.
 
Miseensi boordichaa aadde Bizuuwarq Kattataan gama isaanitiin, tarsiimoon koominikeeshinii waldaalee siiviikii, paartilee siyaasaa fi ummata hammatu qophaahaa jira jedhaniiru.
",politics
1583,"Waliigaltee Ityoophiyaa fi Saawdii Arabiyaatin baatiiwwan saddeettan darbanitti hojjettoonni manaa kumni 11 ol keessummeeffamaniiru.
 
Saawdii Arabiyaatti Ambaasaaddarri guutuu Ityoophiyaa Abdulaaziiz Ahimad akka beeksisanitti, baatiiwwan saddeettan darbanitti hojjettoonni kumni 11 ol keessummeeffamaniiru.
 
Ambaasaaddarichi Faanaa Broodkaastiing Koorporeetitti akka himanitti, hojjettoota ragaalee isaanii dhiyeeffatan keessaa irra jireessi hojii eegalaniiru.
 
Fedhii hojii jirurratti hundaahuun carraa hojii dabalataa uumuuf ni hojjetamas jedhaniiru.
 
Hojjettoonni amma ammaatti ergaman leenjii kan fudhatanii fi seera qabeessan kan ergaman waan tahaniif rakkoon akka isaan hin mudatinis eeraniiru.
 
Daddabarsa namota seeran alaa ittisuu fi tohachuufis qaamolee dhimmi isaan ilaallatu waliin hojjetamaa jiraachuu Silaabbaat Maannaayyee ambaasaaddaricha dubbisuun gabaasera.
",politics
1584,"Preezdaantiin Eertiraa Isaayyaas Afawarqiin daawwii isaanii Ityoophiyaa xumuruun harha gara biyya isaanii deebihaniiru.
 
Preezdaantichi dheengaddaa eegalanii Ityoophiyaatti daawwii hojii taasisaniiru.
 
Turtii isaanitiin muummee ministiraa Dooktar Abiy Ahimad waliin marihataniiru.
 
Hojiilee misoomaa fi indaastiroota Adaamaa, Bishoofruu fi Duukamitti argaman daawwataniiru.
 
Ityoophiyaatti Imbaasii Eertiraa haaraa ijaaruuf dhagaa buhuuraas kaahaniiru.
 
Preezdaant Isaayyaas jilasaanitiif simannaa taasifameef galateeffataniiru.
 
Muummee ministiraa Dooktar Abiy Ahimadii fi ministirri Ministeera Dhimma Alaa obbo Gadduu Aandaargaachaw Buufata Xiyyaaraa Idil Addunyaa Booleetti argamanii gaggeessaa taasisaniifiru.
",politics
1585,"Affeerraan irbaataa preezdaantii Eertiraa Isaayyaas Afawarqiif qophaahe eda galgala Masaraa Mootummaatti mata duree ""Boqonnaa seenaa waloo yaa kabajnu"" jedhuun gaggeeffameera.

Preezdaant Isaayyaas guyyoota lamaaf Ityoophiyaa daawwatanii yammuu xumuran, kaleessa galgala affeerraan irbaataa qophaahefira.

Affeerrichi preezdaant Saahilawarq Zawdee, muummee ministiraa Dooktar Abiy Ahimad, itti aanaan muummee ministiraa obbo Dammaqaa Makoonnan, ministirri Ministeera Nageenyaa aadde Mufaariyaat Kaamiil, abbootiin amantaa fi hoggansi mootummaa biroon bakka argamanitti Masaraa Mootummaa Biyyoolessaatti gaggeeffameera.

Affeerraan irbaataa kun hariiroon biyyoota lamaanii waggoota 20f adda citee ture ega haaromeen boodaa fi muummee ministiraa Dooktar Abiy Ahimad badhaasa Noobeelii Nageenyaa ega badhaafamaniin booda kan qophaahedha.

Hojiileen aartii hariiroo Ityoophiyaa fi Eertiraa calaqqisiisanii fi cimsan dhiyaataniiru.

Preezdaant Isaayyaas turtii isaanii guyyootii lamaatin hojiilee misoomaa daawwataniiru.
",politics
1586,"Poolisoonni saamicha raawwatan adabaman.
 
Miseensonni poolisii meeshaa mootummaan itti laatetti fayyadamuun saamicha raawwatan adabamuu Abbaan Alangee Waliigalaa Federaalaa beeksiseera.
 
Galmeen himannaa akka muulhisutti Koonistaabil Wandimmuu Moosisaa fi Koonistaabil Darrasaa Maarqoos Onkololeessa 20,2011 naannoo Wiirtuu Gabaa DH Gadaatti saamicha raawwataniiru.
 
Poolisoonni kanneen nama hin qabamin Taklahaaymaanoot Gabramadin waliin konkolaataa, Kilaashii fi uleedhan Amiir Alii fi Daawud Alii hidhanii reebudhaan maallaqa suuqii keessa ture Birrii kuma 200 saamanii miliqaniiru.
 
Himatamaa 1ffaan hidhaa cimaa waggaa 11, himatamaa 2ffaan ammoo hidhaa cimaa waggaa 10tin adabameera.
",politics
1587,"Ityoophiyaatti ijaarsa Imbaasii Eertiraatif dhagaan buhuuraa kaahame
 
Mootummaan Eertiraa imbaasii akka haaraatti magaalaa Finfinneetti ijaarsisuuf harha dhagaan buhuuraa kaahameera.
 
Dhagaa buhuurichaas muummee ministiraa Dooktar Abiy Ahimadii fi preezdaantiin Eertiraa Isaayyaas Afawarqiin kaahaniiru.
 
Dhagaan buhuurichaa Siddist Kiiloo, naannoo Galma Walgahiitti kaahameera.
 
Sirnicharratti itti aanaan kantiibaa magaalaa Finfinnee Injiinar Taakkalaa Uumaa fi qondaaltonni mootummaa biroon argamaniiru.
 
Muummee ministiraa Dooktar Abiy Ahimad ergaa dabarsaniin lafti ijaarsa imbaasichaa kennaa ummataa fi mootummaa Eertiraaf kennamedha jedhan.
 
Hariiroo biyyoota lamaanii gama hundaan sadarkaa olaanaatti kan ceesisus jedhan.
 
Ummattoota biyyoota lamaanii hiyyummaa keessaa baasuuf nuffii malee ni hojjennaanis ibsaniiru.
 
Barri Faranjootaa 2020 ummata Ityoophiyaa fi Eertiraatif akkasumas biyyoota baha Afrikaatif bara badhaadhinaa ni taha jedhan muummee ministiraa haasaa isaanitiin.
 
Preezdaant Isaayyaas gama isaanitiin daawwiin tasaa guyyoota lammanii, gammachiisaa turuu himan.
",politics
1588,"Muummee ministiraa Dooktar Abiy Ahimadii fi preezdaantiin Eertiraa Isaayyaas Afawarqiin hojiilee misoomaa magaalaa Bishooftuu daawwatan.
 
Turmaata isaanitiin Bishooftutti dhaabbata oomisha aannanii Hoolaand daawwataniiru.
Daawwii Bishooftutiin booda muummeen ministiraa Dooktar Abiy Ahimadii fi preezdaantiin Eertiraa Isaayyaas Afawarqiin hojiilee misoomaa magaalaa Duukam daawwataniiru.
 
Dooktar Abiyyii fi preezdaant Isaayyaas Duukamitti Warshaalee Iistarn Zoon daawwataniiru.
Zoonichatti Warshaa Qorichaa Ammayyaa SSP daawwatanii jiru.
Muummee ministiraa Dooktar Abiy Ahimadii fi preezdaant Isaayyaas Afawarqiin Paarkii Indaastirii Adaamaas daawwataniiru.
 
Preezdaant Isaayyaas jila isaanii waliin daawwii hojiitif kaleessa ture magaalaa Finfinnee kan galan.
",politics
1589,"Koonfiraansiin Nageenyaa Magaalaa Asoosaatti taahamaa jira.

Koonfiraansii kanas kan qopheesse Waajjira Qindeessaa Sagantaa Nageenyaa fi Misooma Waliinii Mootummoota Naannolee Beenishangul Gumuzifi Oromiyaadha.

Kantiibaan Magaalaa Asoosaa Obbo Umar Ahimad keessummootaan baga nagaan dhuftan jedhanii, waggoota lamaan dura jijjjiiramni akka biyyaatti dhufe akka lafa hin qabaneef ummata barootaaf duudhaa waliin jireenyaa qabu walitti buusuun rakkoon akka uumamu godhamus, kutannoo hoggansaa fi ummataan fashalaahee rakkoon ture furamee nageenyi iddootti deebiheera jedhaniiru.

Obbo Umara imala badhaadhinaa Jijjiiramni fide milkeessuun fayyadamaa tahuuf hunduu harka walqabatee hojjechuu akka qabus dhaaman.

Waldhabdee uumameen nageenyi duraan boorahee ture iddootti akka deebihee fi namoonni rakkoo nageenyaan qehee isaaniirraa buqqaahanii turanis gama lachuunuu akka deebihanidha ragaan Waajjira Qindeessaa Sagantaa Nageenyaa fi Misooma Waliinii Mootummoota Naannolee Oromiyaa fi Beenishangul Gumuz irraa arganne kan mulhisu.

Koonfiraansiin araaraa sadarkaa sadarkaan gaggeeffame milkaahina akka argamsiisedha kan ibsame.

Mana buqqaatotaa naannolee lachuu irraa buqqaahanii manni isaanii gubate kuma shan Waldaa kaatolikii Itiyoophiyaa Damee Naqamteen ijaarsi isaa jalqabameera.

Hojiin ijaarsa dandeettiis hoggantoota Godinaalee fi Aanaalee ollaa daangaarra jiraniif akka kennamee fi buhaa akka buusees ibsameera.

Ummanni naannoo lamaanii Afaanii fi Aadaa walii beekanii miira obbolummaan akka jiraatanis hojjetamaa akka jiru himameera.

Haaluma kanaan Godinaalee Naannoo Beenishaangul Gumuz Asoosaa fi Matakkal,Aanaa addaa Mahoo Koomoo keessatti manni barumsaa Afaan Oromoo 41 banamuun barsiisaa akka jiranis ibsamee jira.

Ummanni Oromoo Naannicha keessa jiran dhorkii tokko malee uffannaa aadaa isaaniin faayamanii ayyaana Irreechaa kabajachuu akka jalqabanii fi walitti dhufeenyi obbolummaa ummataa kan yeroo kamiiyyuu caalaa akka cime dha kan ibsame.

Ummata daangaarra jiru misoomawwan buhuuraan walitti hidhuufis hojjetamaa akka jiru himameera.

Akka ragaan Biiroo Dhimmooota Kominikeeshinii Mootummaa Naannoo Oromiyaarraa muldhisutti, daandiin Arjoo-Jimmaa -Sogee kiiloo meetra  47 Birrii miiliyoona 47 fi Haroo Limmuu -Sugee-Yaasoon kiiloo meetra  20 Birrii miiliyoona 200 oliin hojjetamaa jiru.

Bishaanis hojjetamuf ogeeyyii Yuunivarsiitii Wallaggaan qoratameera.
Dhaabbanni ‘CRShItiyoophiyaas bishaan Aanaalee Daangaa Baloo Jagaan Fooyii fi Saasiggaatti,Haroo Limmuu fi Yaasoo,Mana Sibuu fi Odaa Bildiigiluutti hojjechuuf fandii barbaadaa jira jedhameera.",politics
1590,"Guyyaan farra malaammaltummaa addunyaa magaalaa Finfinneetti kabajamaa jira.

Guyyichi akka addunyaatti siha 16ffaaf, akka Ityoophiyaatti ammoo siha 15ffaaf Hoteela Skaay Laayititti kabajamaa jira.

""Naamusa gaarii ijaaruun, malaammaltummaarratti qabsaahuun nageenyaa fi misooma keenya yaa mirkaneessinu."" mata duree jedhuun kabajamaa jira.

Waltajjicharratti af yaahiin Mana Maree Bakka Buhoota Ummataa obbo Taaggasaa Caafoo, abbaan alangee waliigalaa federaalaa obbo Biraanuu Tsaggaayee, koomiishinarri Koomiishinii Naamusaa fi Farra Malaammaltummaa obbo Ayyalliny Muluhaalam, abbootiin Gadaa, abbootiin amantaa, jaarsoliin biyyaa, namoonni beekamoon, hoggansi siyaasaa, qaamoleen hawaasaa fi keessummoonni affeerraman argamaniiru.

Akka ragaan Fooramii Diinagdee Addunyaa agarsiisutti waggaatti malaammaltummaa raawwatamuun addunyaan qabeenya Doolaara Ameerikaa tiriiliyoona 3.6 ol dhabdi.

Afrikaarraa Doolaara biiliyoona 50 oltu gara alaatti baqfama.

Ityoophiyaa jalaa ammoo Birrii biiliyoona 35.5 oltu malaammaltummaadhan qisaasama.
",politics
1591,"Muummee ministiraa Dooktar Abiy Ahimadii fi jilli Eertiraa preezdaantii biyyattii Isaayyaas Afawarqiitin duurfamu Paarkii Indaastirii Adaamaa daawwachaa jiru.
 
Jilichi magaalaa Adaamaa yammuu gahu, itti aanaa preezdaantii mootummaa naannoo Oromiyaa obbo Shimallis Abdiisaa fi qondaaltota mootummaa birootin simannaan taasifameefira.
 
Preezdaant Isaayyaas Afawarqiin kaleessa ture daawwii hojiitif magaalaa Finfinnee kan galan.
 
Paarkiin Indaastirii Adaamaa dhaabbilee dameewwan huccuu, maashinarii fi oomishaalee addaddaarratti bobbahan kan tajaajiludha.
 
Paarkichi waliigalaan sheedota 19 qaba.
",politics
1592,"Raashiyaa, Iiraanii fi Chaayinaan nageenya daldala addunyaa eeguuf shaakallii humna galaanaa taasisuufi.

Biyyootni kunneen Jimaata irraa eegalee guyyoota 4f kan turu leenjii humna galaanaa kan taasisan tahuu dubbi himaan Iiraan beeksiseera.

Leenjii kun sadarkaa idil addunyaatti naannoo sarara daldala murteessoo tahan kanneen akka kaaba garba Hindii fi galaana Oomaan irratti kan adeemsisan tahuun ibsameera.

Leenjin kun naannichatti rakkoo nageenyaa mudatu furuuf kan gargaaru tahuu dubbi himaan Iiraan Birgaadeer Jeneraal Aboolfaziyoo Shikashii ibsaniiru.

Sababoota garagaraan garba Hindii fi galaana Oomaan irratti hokkora kahaa ture itti fufiinsan dhaabuuf ni gargaara jedhameera.

Ministirri Dhimma Ala Raashiyaa Sargee Laavroov gama isaantitiin biyyi isaanii Chaayinaa fi Iiraan waliin shaakallii humna galaanaa kan taasistu tahuu mirkaneessaniiru.

Kanaafis Raashiyaan qophii gahaa taasisuu ishee minstirichii dubbataniiru.",politics
1593,"Waltajjiin jaarsolii biyyaa naannoo Tigraayii fi Amaaraa gaggeeffamaa jira.
 
Waltajjiin marii ummattoota, jaarsolii biyyaa fi hayyoota naannoo Amaaraa fi Tigraay hirmaachise magaalaa Finfinnee Hoteela Ililliitti gaggeeffamaa jira.
 
Hariiroo ummata naannolee lamaanii cimsuun xiyyeeffannaa waltajjichaati jedhameera.
 
Waltajjichi mata duree ""Tokkummaa biyyoolessaa keenya cimsuuf, rakkoolee keessoo keenyaa mariidhan yaa hiiknu"" jedhuun gaggeeffamaa jira.
 
Waltajjicharratti abbootiin Gadaa, keessummoonnii fi jaarsoliin naannolee adda addaarra affeeraman hirmaachaa jiru.
 
Yaahiin Marii Jaarsolii Biyyaa Ityoophiyaa, Ministeerri Nageenyaa fi ‘Jastiis Foor Ool PF Ityoophiyaah waltajjii marichaa qopheessaniiru.
",politics
1595," Preezdaanti Isaayyas Afawarqii Muummee Ministiraa Dooktar Abiy Ahimad waliin piroojaktii misooma Inxooxxoo fi naannooshee daawwataniiru.

Daawwannaa hojiif harha ganama Finfinnee kan galan Preezdaanti Isaayyas Afawarqii Muummee Ministiraa Dooktar Abiy Ahimad waliin piroojaktii misooma Inxooxxoo fi naannooshee daawwataniiru

Dabalataan qaama piroojaktichaa kan tahe daandii fi buhuraalee misooma kanneen biroo jila isaanii waliin daawwataniiru.

Muummen Ministiraa Dooktar Abiy Ahimad gara aangootti erga  dhufanii hariiroon Ityoophiyaa fi Eertiraa gidduu barootaaf adda cite haareffamuun isaa ni yaadatama.

Muummen Ministiraa Dooktar Abiy Ahimad baatii Adoolessa, 2011 gara Asmaraa imaluun hariiroon biyyoota lameen giduu jiru akka fooyyahuuf waliigaltee mallatteessuun isaanii ni yaadatama.

Hoggantoonni lameen dhimmoota hariiroo biyyootaa cimsuurratti harha ganama marihachuun isaani ni yaadatama.",politics
1596,"Filannoo biyyoolessaa bara 2012 Caamsaa keessa gaggeessuuf qophiin taasifamaa jiraachuu Boordiin Filannoo Biyyoolessaa Ityoophiyaa beeksise.
 
Miseensi boordichaa aadde Bizuuwarq Kattataan Faanaa Broodkaastiing Koorporeetitti akka himanitti, boordichi riifoormii of haaromsuu hojjetuun cinaatti filannnoo baranaa gaggeessuuf qophii duraa cimsee gaggeessaa jira.
 
Buufataaleen galmee filannoo 50,900 fi maxxansi waraqaalee sagalee laachuuf oolan qophaahaa jiraachuu ibsaniiru.
 
Maxxansa meeshaalee filannoo biyya alaatti raawwatamaa jiru kanaaf Doolaarri miiliyoonni 9 baasii tahuu gorsituun koominikeeshinii walitti qabduu boordichaa aadde Sooliyaanaa Shimallis ibsaniiru.
 
Seera filannoo barana bahe buhuureffachuudhan qajeelfamoonni 20 ol kan qophaahan yammuu tahu, torbee itti aanuu eegalee mariin irratti ni taasifama jedhan.
 
Raawwachiistonni filannoo kuma dhibba 2 fi kuma 50 amma kuma dhibba 3 tahan filannicharratti ni hirmaatu.
 
Boordichi buufataalee filannoo kuma 48tti siqan banuuf karoorsee hojjechaa jira.
 
Muuxannoo sagalee ummataa Sidaamaarraa kahuudhan hanqinni akka hin mudanne bittaan maxxansa meeshaalee filannoo miiliyoona 12.5 of eeggannoof raawwatameera.
 
Kunis buufataalee filannoo 50,900tti ol guddisuu kan dandeessisudha.
 
Maxxansichi naannolee 9 fi bulchiinsota magaalaa 2 akka qaqqabutti, aafaanota shaniin hojjetamaa jiraachuu Balaay Tasfaayen gabaasera.
",politics
1597,"Preezdaantiin Eertiraa Isaayyas Afawarqii daawwannaa hojiif harha Finfinnee galaniiru.

Preezdaanti Isaayyas waliin Ministirri Ministira Dhimma Alaa biyyatti Oosmaan Saaleeh fi gorsaan Preezdaantichaa Yemaanee Gabrahab daawwanichaaf finfinnee galaniiru

Preezdaanti Isaayyas buufata Xiyyaaraa idila addunyaa Boolee yoo gahan muummee ministira Dooktar Abiy Ahimad dabalatee angahootni olaanoo mootummaa simataniiru.

Preezdaanti Isaayyas Afawarqii hariiroon biyyoota lameenii waggoota 20 oliif adda citee ture erga haareessaani booddee yeroo garagaraatti Ityoophiyaa daawwataniiru.

Kaayyoon daawwannaa kana inni guddaan hariiroo ummataa Ityoophiyaa fi Eertiraa giddu jiru caalumatti cimsuu irratti kan xiyyeeffatedha jechuun Laaykuun Alamtu gabaase.",politics
1598,"Burkiinaafaasootti haleellaa Jihaadistoonni qaqqabsisaniin lubbuun namoota nagaa 35 darbuu dhagahamee.

Akka mootummaan biyyattii himeetti kanneen lubbuun darbee keessa 31 dubartoota jedhan.

Halleellaa guyyaa kaleessa qaqqabeen loltoonni mootummaa 7 fi hidhattoonni shororkeesitoota 80 ajjeefamaniiru.

Preezedaantiin Burkiinaafaasoo Roch Marc Christian Kabore guyyoota lamaaf biyyattiitti gadda labsaniiru.

Hanga ammaatti haleellaa qaqqabeef qaamni itti gaafatamummaa fudhate hin jiru jedhan.

Dubbi himaan mootummaa biyyattii Remis Dandjino kanneen lubbuun darbeen ala namoota nagaa 6 irraa miidhan qamaa qaqqabuu dubbataniiru.",politics
1599,"Manni Maree Bakka Buhoota Ummataa walgahiisaa harha gaggeessen labsiiwwan adddaarratti ega marihateen booda raggaasise.

Manni marichaa walgahii idilee bara hojii 5ffaasaa harha gaggeessera.

Manni Maree Bakka Buhoota Ummataa wixinee labsii mana amala sirreessaa federaalaa fi wixinee labsii waliigaltee dabarsa sarara gaazii uumamaa mootummaan FDRI fi mootummaan Jibuutii irra gahanirrattis marihatee raggaasiseera.

Wixinee labsii mana amala sirreessaa federaalaarratti koreen dhaabbii dhimmoota seeraa, haqaa fi demokraasii mana marichaatif ibsa laatera.

Wixinee labsii waliigaltee dabarsa sarara gaazii uumamaa mootummaan FDRI fi mootummaan Jibuutii irra gahanirratti ammoo koreen dhaabbii dhimmoota qabeenya uumamaa, jallisii fi inarjii ibsa laatera.

Waliigaltichi bifa faayidaa Ityoophiyaa kabachiisen kan qophaahe tahuun ibsameera.
",politics
1600,"Tajaajilli Odeeffannoo Biyyoolessaa shororkeessitoonni idil addunyaa miidhaa osoo hin qaqqabsiisin tohachuu beeksise.

Jeneraal daayreektarri olaanaa tajajailichaa Koomiishinar Dammallaash G/mikaaheel akka beeksisanitti aggaammiiwwan miseensota shororkeessitoota idil addunyaa 17 tohatamaniiru.

Nageenya biyyaa eeguuf, biyyoota ollaa waliin tumsaan hojjechuuf qophii balhaan taasifamuu ibsaniiru.

Tajaajilichis maqaasaa gara Wiirtuu Odeeffannoo Biyyoolessaatti jijjiiruun, hojiilee nageenya biyyaa eegsisan hojjechuuf of cimsaa jiraachuu eeraniiru.

Sadarkaa digriitin leenjii laachuuf koolleejjiin kan banamu tahuunis eerameera.
",politics
1601,"Ajjeechaa gaazexessaa Jamaal Kaashogiin walqabatee namoota 5 irratti murtiin duhaa darbe

Manni murtii Saawud Arabiyaa ajjeechaa gaazexessaa Jamaal Kaashogii bara darbee raawwatameen walqabatee namoota shan irratti duha murteessuu isaa, abbaan alangaa biyyattii beeksise.

Kaashogii gaazexessaa motummaa Saawud qeequun kan  beekamudha.

Gaazexeessaan kun mooraa Imbaasii biyyatti kan biyya Tarkii Magaalaa Istaambul keessaatti ajjeefame.

Abbaan alangaa Saawud akka jedheetti, kunis buhaa ""gocha gara jebiinaan guutame"" jechuun namoota kan biraa maqaan hineeramiin 11 himannaa irratti baneera.

Barreessaan addaa Angas Kaallaarm ajjeechaa kanaan walqabatee ilmi Mootii Saawud bin Saalmaan akka qoratamuuf gaafatee ture.

Ilmi motichaa garuu gochicha keessaa harka qabaachuu kan haale yoo tahu, garuu ammoo Onkololeessa keessa akka hogganaan Saawud itti gaafatamummaa guutuu akka fudhatu himee ture.

Walumaa galattis, ajjeechaan gaazexessaa kunis addunyaa guutuutti mata duree dubbii tahee kan ture yoo tahu, motummaa Saawudirrattis qeequumsa olaanaa qaqabsiiseera jechuun BBCtu gabaase.",politics
1602,"Dura taahaan Mana Maree Ceehumsaa Sudaan Leetanaal Janaraal Abdal Fattaah Al Buurhaan ministira Ministeera Bishaan, Jallisii fi Inarjii Dooktar Injiinar Silashii Baqqalaa waliin marihatan.

Dura taahichi hariiroon Ityoophiyaa fi Sudaan daran cimsuu dinqisiifataniiru.

Dooktar Injiinar Silashii Baqqalaan hariiroo gama hundaa Ityoophiyaa fi Sudaanirratti dura taahaa Mana Maree Ceehumsaa Sudaan Leetanaal Janaraal Abdal Fattaah Al Buurhaanii fi ministira Ministeera Bishaan, Jallisii fi Inarjii Suudaan Injiinar Yaasiir Abbaas waliin marihataniiru.

Dooktar Injiinar Silashii Baqqalaan ergaa fi nagaa muummee ministiraa Dooktar Abiy Ahimadirraa ergame, dura taahichaan gahaniiru.

Dura taahichis yeroo gaarii fi guddinni dansaan itti galmaahu hawwaniiru.
",politics
1603,"Muummee ministiraa Dooktar Abiy Ahimad Afrikaa Kibbaa daawwachuufi

Muummee ministiraa Dooktar Abiy Ahimad baatii Faranjootaa Jaanuwaarii 11 – 12,2020 Afrikaa Kibbaa kan daawwatan tahuu Preetooriyaatti Imbaasiin Ityoophiyaa beeksise.

Daawwii hojichaatin hariiroo Ityoophiyaa fi Afrikaa Kibbaa sadarkaa olaanaatti ceesisuuf ni marihatama jedhameera.

Ummannii fi mootummaan biyyattii Ityoophiyaanota achi jiraataniif dahannaa fi jaalala obbolummaa akka laatu faayidaa ni qabaata.

Muummee ministiraa turmaata isaanii Afrikaa Kibbaatin qondaaltota biyyattii fi hawaasa Ityoophiyaa waliin ni marihatuun eegamu.
",politics
1604,"Preezdaantiin FDRI Saahilawarq Zawdeen ergamaa addaa preezdaantii Maalii Proofeesar Aliyuu Saal waajjira isaaniitti simachuun mariisisan.

Preezdaantiin Maalii Ibraahiim Bubaakaar Kiitaan ergaa ergamaa addichaatin erganiin; hariiroon Ityoophiyaa fi biyya isaanii kan barootaa tahuu ibsaniiru.

Jijjiirrama Ityoophiyaatti dhufaa jiru akka dinqisiifatanii fi kan deeggaran tahuus ibsaniiru.

Gurraandhala darbe preezdaant Kiitaan dhimma misoomaa aartii, aadaa fi hambaalee Afrikaa akka qindeessan muudamuun isaanii ni yaadatama.

Isaanis hoggansa damicha tumsu shan aardicharraa filataniiru.

Afrikaa Bahaarraa Ityoophiyaa fi Keeniyaatu filatame.
",politics
1605,"Sudaan yakkoota naannoo Daafuritti raawwataman qorachuu eegaluuf akka jettu abbaan alangaa biyyatti hime.

Bara bulchiinsa preezdantii duraanii Sudaan Omaar al-Bashiir yakkoota naannoo Daafuritti raawwataman qorachuu eegaluu abbaan alangaa biyyatti hime.

Tagelsiir al-Habeer dhaddacha himannaa kunis biyya biraatti raawwatamu akka dandahan himaniiru.

Waggoota kudhan dura Manni Murtii Yakkoota Idila Addunyaa Bashiir himannaa duguggaa sanyii, yakkaa waraanaa fi yakka sarbama namoomaa dalageera jechuun akka hidhamuuf ajaja itti baasee ture.

Dhaabbanni Biyyoota Gamtoomanii akka jedhutti, lolli mormitootaaf deeggartoota mootummaa gidduutti bara Faranjoota 2003 eegale lubbuu namoota 300,000 galaafate.

Waggoota 30hn darban aangoorra erga turanii booda mormii itti jabaateen Bashiir aangoorraa buufaman.

Biyyattin amma mootummaa cehumsaa hundeeffatte kananiis loltootaaf miseensota hiriira mormii keessa turaniirraa walitti bahanitu bulchaa jira.",politics
1606,"Preezdaantiin Ameerikaa Doonaald Tiraamp humna waraanaa hawaa hojii eegalchiisan.

Traamp humni hawaa barbaachisaa tahuu kan amanan, buufata waraanaa dhiyeenya Waashingitanitti argamuu hojii eegalchiisaniiru.

Humni hawaa sirna loltummaa haaraa addunyaa kanaa tahuu dubbataniiru.

Yeroo nageenyi biyyaaleessaa sodaachiisaa tahe kanatti humni hawaa ol aantummaa Ameerikaa mirkaneessuuf barbaachisaadha jedhaniiru.

Humni waraanaa hawaa sodaa nageenyaa fi gochoota walitti buhiinsa uumaan ittisuu fi Ameerikaan iddoo olaanaa irra akka jiraattu ishee dandeessa jedhan.

Humni hawaa kun  humna qilleensaa kuma 16 fi hojjettoota siiviilii kan hammate tahuu barreessaa olaanaan humna qilleenssa Ameerikaa ibsaniiru.

Baajata waggaa humna waraanaaf Doolaraa biiliyoona 738 ramadame keessaa miiliyoonni 40 ijaarsa marsaa jalqabaa humna hawaaf kan oolu tahuu dubbatameera.",politics
1607,"Bara kana keessa Liibiyaatti nammoonni 284 bala saaxilamaniiru isaani Dhaabbanni Mootummoota Gamtoomani beeksiseera.

Dhaabbanni Mootummoota Gamtoomani gabasaa laateen Liibiyaa keessatti dhibbaan mirgaa namooma baballahachuun sababa ijoo tahu beeksiseera.

Dhaabbata Mootummoota Gamtoomani Dubbii Himaa Olaanaa Komiishinii  Ruupeert Koolviil bara kana keessa duhaatiin galmeeffaman kan bara darbeen wal bira qabamee yoo ilaalamuu %4 ni caalaa jedhame.

Namoota nagaa, falmattoota mirga namooma fi gaazixeessoota irraa miidhaan gahuu, buqaatoota fi hidhamtoota yaddoo keessa galcheera jedhan.

Sababiin bala kanaas namoonni 182 dhibbaa jiijjiirama qilleensaati yoo duhaan namooti 212 dhibbaan gaargaara akka irraa gahee dubbataniiru.

Dubbii Himiichi dubbii isaanin sababa walittii buhiinsaan lammiileen kumni 343 qehee isaanirraa kan buqqahuun yoo tahu  lammiileen kumni 100 sodaan ni buqqahuu jedhu jirachuu beeksisaniiru.",politics
1608,"Preezdaanti Saahilwarq Zawdeen miidhaan mana amantaarratti raawwatamu kamuu fudhatama hinqabu jedhan.

Preezdaanti Saahilwarq kana kan jedhaan guyyaa kabaja HIV/AIDES akka biyyaalessaa harha magaalaa Samaraatti kabajamerrattidha.

Biyyattiin daandii jijjiiramaarra kan jirtu tahuun, qaamoleen jijjiiramicha gufachiisuu barbaadaan bakkeewwaan tokko tokkootti jeequmsa uumaa turaniiru jedhan.

Preezdaanti Saahilwarq Ityoophiyaa gara daandii guddinaatti kan geessuu wantoonni abdii namaaf kennaan hedduudha jedhan.

Rakkinoota akka biyyaatti nu mudatan darbuun sadarkaa barbaadamurratt gahuuf hunduu gahee isaa bahachuu qaba jechun dubbataniiru.

Ityoophiyaan biyyaa sabaa fi sablamootaa akkasumaas amantii hedduu qabdu baroota dheeraaf waliin jiraacha kan turan yoo tahu, qaamni sabaa fi amantii buhuura godhachuun miidha qaqqabsiisu fudhatama hin qabu jedhaniiru.",politics
1609,"Ibsa haala yeroorratti itti aanaan prezidaantii mootummaa naannoo Oromiyaa obbo Shimallis Abdiisaan laatan.

Qeheen Oromoo fi Oromiyaa, dachii fi qilleensa Itoophiyaa nagaa tahuun bilisummaa, birmadummaa fi Badhaadhinaa hidda gadi fageeffate uumuuf utubaa tahuu isaa hundi keenya ni hubanna.

Bakka nageenyi hin jirretti faayidaa dhuunfaa fi garee mirkaneeffachuus tahe, badhaadhina hawwinu dhugoomsuun kan yaadamu miti.

Rakkoon Nageenyaa yeroo dhiyoo asitti uumamaa jiru aadaa fi duudhaa ummata keenyaatiin faallaa dha. Beekumsaa fi barsiifata man-dhalee ijaarsa biyyaa fi ummataa keessatti qooda olhaanaa gumaachaa ture osoo qabnuu, finxaalessummaa gamaa fi gamanaatiin sakaalamee akka buhaa hin buusne taasifamaa Jira.

Akkuma hundi keenya yaadannu, boqonnaa jijjiiramaa yeroo ammaa Itoophiyaan keessummeessaa jirtu gaaffii ummataa yeroo dheeraatiif ture deebisuuf ifaajee cimaatu taasifamaa Jira.

Buhaa kanaatiin harha biyyattii keessatti mirgi bilisummaan yaadaa fi amantaa fedhaan hordofuu daangaa malee kabajamee Jira.

Dirreen nagaa fi demokraatawaan yaadaan Irratti wal dorgomanis uumameera. Sababa kanaaf, haalli wal dhabdee, wal shakkii fi walitti buhinsa uumuu dandahu kamuu balballisaa kan cufame tahuu waan qabatamaan jiraachaa jirruu dha.

Kanaafuu, dhugaan kun Kan haalamuu fi ololaan faalamu akka hin taane ummanni ni beeka jedheen amana.

Naannoo keenyattis tahe akka biyyaatti harha osoo hin taane boqonnaa dukkanaa kaleessaa keessatti ummattoonni sababa amantaa fi amantiitiin walitti buhanii hin beekan.

Wal dandahuu fi waliin jiraachuun, ayyaana waliin kabajachuun, yeroo baldhinaa fi rakkinaatti wal bira dhaabbachuun kan baratame qofa osoo hin taane, kallattii afran biyyattiitti Kan jiraatame tahuu hundi keenya ragaa dha.

Dhugaan waliin Jireenya ummata keenyaa kun harhas ilaalchaa fi gocha humnoota farreen nageenyaatiin hin boorahu.

Ummanni akkuma kaleessaa harka Wal qabatee hojjechuudhaan gochoota badii amantaa fi dhaabbilee amantaa Irratti aggaamaman saaxiluu fi tohachuuf akka hojjetun amana.

Balaan amantootaa fi dhaabbilee amantaa kamirrattuu aggaamamu faallaa heera mootummaa fi duudhaa waliin jireenyaa ummattoota keenyaa waan taheef, mootummaanis gocha bakka tokkotti raawwatame balaaleffachuu bira darbee tarkaanfii nageenya ummataa mirkaneessuu fi olhaantummaa seeraa kabachiisuu akka fudhatu ibsuun fedha.

Xumurarrattis, qaamoleen Hawaasaa martinuu dhaabbilee amantaa naannoo keessanitti argaman eeguudhaan balaa Shira xaxxootaa jalaa akka baraartanii fi nageenya keessan akka mirkaneessitaniif waamicha isiniif dabarsa.

Boqonnaa sirna federaalizimii fi demokraasii dhugaa ijaaruu eegalle kanatti amantaalee fi dhaabbileen amantaa keenya horata dabalataa ittiin gara badhaadhinaatti imallu malee gola sodaa fi yaaddoo miti.

Kanaafuu, ummanni naannoo keenyaa gocha badii hordoftootaa fi dhaabbilee amantaa Irratti aggaamamu kamuu fashaleessuun nageenya isaa akka mirkaneeffatuuf waamicha dabarsa.

Obbo Shimallis Abdiisaa, itti aanaa preezdaantii mootummaa naannoo Oromiyaa",politics
1610," hojiin siivilii Dhaabbata Daabboo Shaggar xumuramuu ibsame.

Injiinar Taakkalaa Uumaa dabalatee miseensootni kaabinee bulchiinsa magaalaa Finfinnee fi hoggantoonni olaanoon ijaarsi isaa baatii jaha dura kan eegalee sadarkaa ijaarsa Dhaabbata Daakuu fi Daabboo Shaggar daawwataniiru.

Dhaabbanni oomisha Daakuu fi Daabboo Shaggaar hojiin maashina dhaabuu baatii tokko keessatti kan xumuramu yoo tahu, baatii lama keessatti gara oomishaatti ni gala jedhameti eegama.

Injiinar Takkalaan Ijaarsi dhaabbaticha yeroon xumuramee jiraattootaaf tajajiila akka kennuuf bulchiinsi magaalaa deeggarsa barbaachisu hunda ni taasisa jedhaniiru.",politics
1611,"Preezdaanti Saahilawarq Zawdee harha ganama magaalaa Samaraa galaniiru.

Preezdaanti Saahilawarq  buufata xiyyaaraa Sulxaan Aliimiiraa Haanfiree siha gahan preezdaantiin Naannoo Affaar obbo Awwal Arbaa dabalatee aangahoota naannichaa akkasumaas jiraattota magaalichaan simatamaniiru.

Magaalaa Samaaraatti guyyaa harhaa sadarkaa biyyaalessaatti kan kabajamu guyyaa HIV/AIDES ilaalchisuun hoggantoota naannichaa, abbootii amantaa, jaarsoolii biyyaa fi qaamolee qooda fudhattoota federaalaa waliin akka marihatan beekameera.

Preezdaanti Saahilawarq  turtii isaaniin Yunvaarsiitii Samaaraatti barattoota shamarranii fi hoggantoota kan hirmaachise dhimmoota koorniyaa irratti ni marihatu.

Dabalataanis Yunvaarsiitii Samaraa fi magaalichatti biqiltuu ni dhaabu jedhameeti eegama.",politics
1612,"Muummeen Ministira Dooktar Abiy Ahimad Finfinnee Kaazanchisitti duula qulqullinaa raawwatan.

Dooktar Abiy Ahimad abbootii qabeenyaa taaksii magaalaa Finfinnee waliin tahuun duula qulqullinaa raawwataniiru.

Duullicha waldaalee taaksii minibaasii 13 fi Haayger Miidibaasii 3 hirmaataniiru.

Waldaaleen taaksi torbaan darbe walgahii gaggeesseen bulchiinsa magaalichaatti sagantaan tajaajila fooyyahaa manguddootaaf, namoota humna hin qabnee fi dhukkubsattootaaf kennuu kan dandeessisu ifoomuun isaa ni yaadatama jechuun Alaazar Taaddaleetu gabaase.",politics
1613,"Guyyaan farra malaammaltummaa dhaadannoo ‘Naamusa daahimmanii fi dargaggootaa dagaagsuun dhaloota malaammaltummaa lagatu yaa horannuh jedhuun Damee Lixaa magaalaa Jimmaatti kabajamee jira.

Guyyaan farra malaammaltummaa kun akka addunyaatti yeroo 16ffaaf,akkaa Ityoophiyaatti  yeroo15ffaaf, akka Oromiyaatti ammoo  Yeroo, 14ffaaf kabajame.

Malaammaltummaan ilaalchisee qaama hundaaf hubannoo gahaa uumuuf sirnicha irratti qophiiwwaan barsiisoo tahan dhiyaataniiru.

Malaammaltumaa dhabamsiisuuf dhaloota malaamaltummaa lagatu fi  ummataa keessa baheef yaadu oomishuun dirqama tahuu akka qabu sirnicha irratti ibsameera.

Dhaloota malaammmaltuu balaalleffatuu fi murannoon irratti qabsaahuu uumuun hojii xiyyeeffaannoon hojjetamuu qabu akka tahes eerrameera.

Akka OBN gabaaseetti Qaamoolee  malaamaltummaa irraatti hubannoo uumuu fi saaxiluu irratti gumacha olaanaa taasisaaniif beekkamtii fi baadhasni kennameera.",politics
1614,"Dhiiga osoo wal hin dibin Ityoophiyaa ijaarun ni barbaachisa jedhan muummee ministiraa Dooktar Abiy Ahimad.

Dooktar Abiy koonfaransii nageenyaa abbootiin qabeenyaa Oromoo fi Amaaraa Galma Barkumeetti qopheessanirratti kaleessa galgala argamuun ergaa dabarsaniiru.

Waltajjiin akkanaa akka qophaahu namoota tumsa taasisan, abbootii Gadaa, jaarsolii biyyaa, hayyootaa fi abbootii qabeenyaas galateeffataniiru.

Qeerroo fi faannoo, qilleensi nageenyaa namoonni yaada isaanii bilisaan ittiin ibsatan akka dhufu taasisan galateeffataniiru.

Ummanni Oromoo fi Amaaraa lakkoofsanis hedduu tahuu ibsanii, waltumsaan yoo hojjetan jijjiirrama fiduu akka dandahan, garaagarteen isaanii buhaa akka hin qabaatin eeran.

Garaagartee waliif kabajuun, waliin hojjechuun ni barbaachisas jedhan.

Dhaabbileen barnootaa iddoo nagayaa fi beekumsi itti horatamu qofa akka tahu mootummaan hojjechaa jiraachuus ibsaniiru.

Waldhabbiin dhiiga dhangalaasisu eenyufuu buhaa kan hin qabaanne tahuu kan ibsan muummee ministiraa, waljaalalaa fi walkabajaan biyya ijaaruuf yaa kaanun dhaamaniiru.
",politics
1615,"Preezdaantiin naannoo Amaaraa obbo Tamasgeen Xiruunah ambaasaaddaroota Fiinlaandii fi Faransaay waliin marihatan.

Preezdaantichi Ityoophiyaatti Ambaasaaddara Faransaay Freedariik Boonteems waliin suphaa manneen amantii Lsalibalaa fi dhimmoota tuuriizimiirratti marihataniiru.

Dabalataan Ityoophiyaatti Ambaasaaddara Fiinlaand Hilliinaa Eraaksiinan waliin misooma damee qonnaa, barnootaa fi bishaan dhugiitiirratti marihataniiru.",politics
1616,"Olaantummaa seeraa mirkaneessuu fi malaammaltummaa ittisuu fi tohachuurratti hojjechaa jiraachuu Abbaan Alangee Waliigalaa Federaalaa beeksise.

Fulbaana 2012 eegalee dhaabbilee barnoota olaanoo mootummaa, godinaalee fi magaalota Oromiyaa addaddaatti yakkoota raawwataman qulqulleessuuf koreen qoratu Koomiishinii Poolisii Federaalaa waliin qindoomuun hundaahuu, qorannaa gaggeessuu ibsan.

Naannoo Oromiyaatti Onkololeessa 12 fi 13,2012 walitti buhiinsa mudatee tureen, lubbuun namootaa darbuu, namoonni 200 ol miidhaa salphaa fi cimaaf saaxilamuu, shakkamtoota 337 keessaa 250 amma ammaa tohatamuu ibsan.

Yuunvarsiitiiwwan naannoo Amaaraa; Waldiyaa, Walloo, Dabra Birihaanitti sabummaarratti xiyyeeffachuun miidhaa qaqqabeen, lubbuun namaa darbuu, miidhaan qaamaa qaqqabuu, shakkamtoota adda baafatam 16 irratti qorannaan gaggeeffamaa jiraachuu himan.

Hojii farra malaammaltummaarratti baatiiwwan shanan darban keessa hojjetameen, qabeenya malaammaltummaan qabamee ture Birrii miiliyoona 50 olii kaaznaa mootummaatti deebisiisun dandahameera jedhan daayreektarri koominikeeshinii abbaa alangichaa obbo Zinaabuu Tuunun.

Qabeenya biyyoota alaatti baqfame deebisiisuuf tarsiimon qophaahera.

Daayreektoreetiin dhimmicharratti hojjetu hundaahuun biyyootii qabeenyi Ityoophiyaa itti dhokfame waliin mariin gaggeeffamee waliigalteerra gahamaa jiras jedhan obbo Zinaabun.

Labsiin odeeffannoo sobaa fi jibbiinsaa tamsaasuu ittisu, labsiin bulchiinsaa fi tohannoo meeshaa waraanaa, akkasumas labsiin bulchiinsa sirna federaalaa dhiyeenyatti raggahuun hojiirra akka oolan hojjetamaa jira jedhan.

Ummanni yakkoonni yoo raawwataman, qophiilee jiran ilaalchisee qaama dhimmi ilaallatuuf akka saaxilus waamicha dhiyeessaniiru.
",politics
1617,"Ministirri Ministeera Dhimma Alaa FDRI obbo Gadduu Aandaargaachaw dura taahaa Koomiishinii Gamtaa Afrikaa Muusaa Faakii waliin marihatan.

Qophii yaahii hoggansa gamtichaa 33ffaa, dhimmoota siyaasaa fi nageenya naannoorratti Waajjira Gamtaa Afrikaatti marihataniiru.

Koreen keessummeessituu biyyoolessaa ministir deettaa Ministeera Dhimma Alaa FDRI aadde Hiiruut Zammanaatin duurfamu, hundaahuun hojii eegaluu ibsaniiru.

Dura taahaan Koomiishinii Gamtaa Afrikaa Muusaa Faakii Ityoophiyaan waltajjiiwwan gamtichaa sirna gaaridhaan qopheessaa turuu ibsanii, kan baranaas haala dansaa taheen akka keessummeeffamu abdii qaban himaniiru.

Milkaahina waltajjichaatifis koomiishinichi tumsa barbaachisaa kan taasisu tahuu eeraniiru.

Yaahiin ministiroota dhimma alaa fi hoggansa Gamtaa Afriikaa Amajjii 28 amma Gurraandhala 02,2012tti kan gaggeeffamu taha.

Dura teessummaa Gamtaa Afrikaa preezdaantii Gibts Alsiisii harkaa Afrikaan Kibbaa kan fudhattu taha.
",politics
1618," Koonfaransiin nageenyaa galma Barkumeetti taahamaa jira.

Koonfaransichi mata duree ""Ityoophiyaa hunda keenyaf mijattu waloon yaa ijaarru"" jedhuun gaggeeffamaa jira.

Koonfaransii nageenyaa sadarkaa biyyoolessaatti qophaahe kana kan qindeesse abbootii qabeenyaa Oromoo fi Amaarati.

Waltajjicharratti hoggansi mootummaa, bakka buutonni hawaasa daldalaa, abbootiin amantaa, jaarsoliin biyyaa, abbootiin Gadaa, bakka buutonni dhaabbilee barnoota olaanoo hirmaachaa jiru.

Haabtaamuu Taklasillaaseetu gabaase.
",politics
1619,"Sudaanitti Ambaasaaddar Shifarraaw Jaarsoon ministira Ministeera Dhimma Alaa Sudaan Asmaa Mahaammad Abdallaa waliin marihatan.

Turmaata isaanitiin hariiroo biyyoota lamaanii daran gama hundaan cimsuurratti marihataniiru.

Koree waloo biyyoota lamaanii, koomiishinii waloo fi waltajjiiwwan marii birootin hariiroo biyyoota lamaanii sadarkaa olaanaatti ceesisuuf sosochii taasisuun barbaachisaa tahuu marihataniiru.

Ityoophiyaa fi Sudaan misoomaa fi loojastiiksiin walitti hidhuun guddina diinagdee mirkaneessuun ni barbaachisas jedhan.

Ityoophiyaan buufata Sudaan(Poort Suudaan) daldala alaa fi keesoof akka fayyadamtu, suphaan daandii Gadariif – Matammaa fi Loogiyaa – Humaraa akka hojjetamu ministirittiin akka tumsan Ambaasaaddar Shifarraaw gaafataniiru.

Nageenyi lammiilee akka mirkanaahu, eeyyama jireenyaa fi hojii akka argatan, waliigalteen hojjettoota walirraa fudhachuu akka raawwatamu ni hojjennas jedhan.
",politics
1620,"Koonfaransiin nageenya biyyoolessaa boruu Finfinneetti adeemsifama.

Koonfaransichis mata duree ""Ityoophiyaa hunda keenyaf mijattuu taatu haa umnu"" jedhuun kan adeemsifamu tahuun himameera.

Koonfaransichis kan qophaahe koree abbootii qabeenyaa naannoo Oromiyaa fi Amaaraatiini.

Koorichi koonfaransicha ilaalchisee ibsa laaten, biyyattiitti rakkoowwan uumaman mariin furuun kan dandahamu tahuu ilaalchisee kan qophahe jedhan.

Koonfaransicharratti hirmaattonni kumni 6 ni hirmaatu.

Koonfaransichis galma Barkumeetti ni adeemsifama jedhan.

Koonfaransii nageenyaa kanarratti hoggantoonni motummaa olaanoo, bakka buhoota daldaltoota hawaasaa, abbootii amantaa, jaarsolii biyyaa, dhaabbilee barnoota olaanoo, dargagootaa fi kutaaleen hawaasaa garaagaraa ni hirmaatu.

Misikkir Sinaaffiqtu gabaase
",politics
1621,"Muummee ministiraa FDRI Dooktar Abiy Ahimad jila Fandii Misoomaa Saawdii Arabiyaa waliin marihatan.

Dooktar Abiy jila fandichaa Dooktar Kaaliid S Alkuuderiin duurfamu harha waajjira isaaniitti simatanii mariisisaniiru.

Hojiilee misoomaa fi invastimantii Ityoophiyaarratti marihataniiru.

Muummee ministiraa Dooktar Abiy, Dooktar Kaaliid S Alkuuderii fi ministira Maallaqaa FDRI obbo Ahimad Shiidee waliigaltee liqaa Doolaara miiliyoona dhibba 1 fi miiliyoona 40 hojii daandii, qulqullinaa, dhiyeessii bishaaniif oolu walmallatteessisaniiru.

Dabalataan preezdaantiin ‘Akwaa Paawar Intarnaashinaalh Paadaa Paadmaantanii fi hoji gaggeessaan Humna Elektiriikaa Ityoophiyaa Dooktar Abrahaam Balaay, waliigaltee anniisaa aduu naannoo Somaalee fi Afaaritti hojjetamuuf walmallatteessisaniiru.
",politics
1622,"Ityoophiyaa fi Fandiin Misoomaa Saawdii Arabiyaa waliigaltee liqaa Doolaara Ameerikaa miiliyoona dhibba 1 fi miiliyoona 40 mallatteessan.

Waliigaltichas ministirri Ministeera Maallaqaa obbo Ahimad Shiidee fi itti aanaan dura taahaa fandichaa Kaaliid Alkihuudraan harha mallatteessaniiru.

Liqichi dhala xiqqaa fi yeroo dheeraan kan kaffalamudha.

Maallaqicha keessaa Doolaarri miiliyoonni 75 daandii Dabra Maarqoosii – Mooxaa kiilo meetira 118 ijaaruuf oola.

Doolaarri miiliyoonni 65 ammoo sagantaa ‘waan washh biyyoolessaaf oola jechuun kan gabaase Alaazaar Taaddalaati.

Dabalataan naannoo Afaarii fi Somaaleetti humna elektiriika maddisiisuuf waliigalteen dhaabbata Saawdii Arabiyaa ‘Akwaa Paawarh waliin mallatteeffameera.

Waliigaltichi tumsa mootummaa fi damee dhuunfatiin naannolee lamaanitti iddoo Gaadii fi Decheettootti humna haaromurraa elektiriika meeggaa waatii 250 maddisiisuu kan dandeessisudha.

Proojaktichi tumsa mootummaa fi dhuunfaan Doolaara Ameerikaa miiliyoona dhibba 3 ijaarrama.
",politics
1623,"Jilli Ityoophiyaa ministira Ministeera Galiiwwanii FDRI aadde Adaanach Abeebetiin duurfamu, hoggansa Bulchiinsa Taaksii Chaayinaa waliin marihate.

Aadde Adaanach ministira Bulchiinsa Taaksii Chaayinaa Waang Juun waliin Chaayinaatti walarganii marihataniiru.

Muuxannoo fi tumsa galii walitti qabuu biyyoota lamaaniirratti marihataniiru.

Ityoophiyaatti, hirmaannaan abbootii qabeenyaa Chaayinaa kallattii invastimantiirratti qaban Doolaara Ameerikaa biiliyoona 4.2 qaqqabeera.

Ityoophiyaan oomisha alaa galchitu keessaa %72 ol kan qabatu oomishaalee Chaayinaati.

Ityoophiyaan oomishti gara Chaayinaatti ergitu Doolaara biiliyoona 1.1 qaqqabeera.

Marichaanis hariiroo diinagdee biyyoota lamaanii jajjabeessun murteessaa waan taheef, caalmaan waliin hojjechuuf waliigalameera.
",politics
1624,"Ministir deettaan Ministeera Dhimma Alaa FDRI aadde Hiiruut Zammanaan, Ministeera Dhimma Alaa Israaheelitti itti aantuu daayreektar janaraalaa dhimmoota Afrikaa Ambaasaaddar Iyyaant Shileeyin waliin marihatan.

Aadde Hiiruut hariiroo Ityoophiyaa fi Israaheel barootaf cimee ture, daran gama hundaan jabeessun murteessaa tahuu ibsaniiru.

Biyyoonni lamaan nageenya saaybarii, qonna ammayyaa, oomisha qurxummiirratti waliigalteewwan kanaan dura mallatteessan hojiirra oolchuurratti sochiilee jiranirratti marihataniiru.

Ambaasaaddar Iyyaant Shileeyin gama isaanitiin hariiroo diippiloomaasii biyyoota lamaanii walitti dhufeenya ummattootatiin utubuun ni barbaachisa jedhan.

Fayyadama bishaaniirratti muuxannoo Israaheel qabdu Ityoophiyaan qooddachuu akka barbaaddu waltajjichaan ibsameera.

Waliigalteewwan wayita muummee ministiraa Dooktar Abiy Ahimad Israaheel daawwatanitti mallatteeffaman, qorachuu fi hojiirra oolchuuf ogeeyyiin Israaheel dhiyeenya gara Ityoophiyaa ni dhufu.
",politics
1625,"Manni Maree Bakka Buhoota Ummataa Ameerikaa preezdaantiin Ameerikaa Doonaald Traamp akka himataman sagalee laate.

Preezdaantichi Koongirasii Ameerikaatin akka imatan sagaleen itti laatameera.

Carraan akkanaa preezdaantota biyyattii isaan mudate keessaa 3ffaa isaan taasisa.

Mormii dheeraa kaleessa galgala taasifameen booda, preezdaantichi taayitaarraa akka kaafamaniif sagaleen itti laatameera.

Taayitaa isaanii karaa hin malleen fayyadamuun hojii koongirasichaa gufachiisaniirus jedhameera.

Preezdaant Andiriiw Joonsanii fi Biil Kiliintanitti aananii sagaleen taayitaarraa kaafamuu irratti laatamuun Traamp, preezdaantii sadaffaa tahaniiru.

Koongirasichaan miseensonni Riippablikaanaa fi Demokraatotaa mormii yeroo dheeraa fudhate irratti taasisaniiru.

Traampirratti sagaleen himannaa banuu akka laatamu kan taasise, filannoo preezdaantummaa itti aanuf qophaahaa kan jiran Joo Baaydan irratti qorannaan akka taasifamu dhiibbaa taasisuu, dhimma Yuukreenii fi Raashiyaati.

Miseensota Koongirasii keessaa 230 deeggaranii, 197 ammoo mormaniiru.

Himannaa lammaffaan ammoo sagalee deeggarsaa 229 fi 198 mormiidhan darbeera.

Koongirasichi dhimmicharratti sagalee yoo laatu, Traamp Miichigaanitti duula kakaasii filannoorra oolaniiru.",politics
1626,"Yaahiin raayyaa ittisaa fi tumsa teeknikaa Ityoophiyaa fi Raashiyaa 10ffaan Mooskootti gaggeeffamaa jira.

Kaayyoon waltajjichaa hariiroo raayyaa ittisaa fi tumsa teeknikaa biyyoota lamaanii cimsuudha.

Jila Ityoophiyaa ministir deettaan Ministeera Raayyaa Ittisa Biyyaa FDRI Ambaasaaddar Leelaa Aalam G/yohaannis, jila Raashiyaa ammoo itti aanaan daayreektara tumsa raayyaa fi teeknikaa biyyattii Anaatooliyoo Puunchuuk duursuun walgahicha gaggeessaa jiru.

Ambaasaaddar Leelaa Aalam hariiroo fi tumsa biyyoota lamaanii barootaf ture dinqisiifataniiru.
",politics
1627," Yaahiin Caffee Gadaa Oromoo Walloo deebisanii hundeessuu gaggeeffame.

Waajjirri Dhimmoota Koominikeeshinii Godina Addaa Oromoo Walloo akka beeksisetti, yaahiin caffee Gadaa Oromoo Walloo deebisanii hundeessuu taahameera.

Yaahichaan sirna Gadaa Oromoo waggoota dheeraaf adda citee ture deebisuuf murtaahera.

Waltajjichaan miseensonni Gadaa Oromoo deebisan namoonni 9 filatamaniiru.

Miseensonni kanneen Gadaan marsaa waggaa saddeet saddeetin akka hogganuu fi sirnichi bakkatti akka deebihuuf akka hojjetan imaanaan irra kaahameera.

Yaahichaan saboota biroo waliin jaalala, waltumsaa fi obbolummaan hojjechuuf kallattiin kaahameera.
",politics
1628,"Maxxansi meeshaalee filannoo biyyoolessaa Duubaayitti eegalameera.

Boordiin Filannoo Biyyoolessaa Ityoophiyaa meeshaalee filannoof tajaajilan biyyaan alatti yoo maxxansiisu kun kan jalqabaa tahuu EBCn gabaasera.

Maxxansicha walitti qabduun boordichaa aadde Birtukaan Miidhaksaan jalqabsiisaniiru.

Maxxansoonni kanneen afaan Oromoo, Amaaraa, Soomaalee, Tigraayii fi afaan Afaarini qophaahaa jiru.

Maxxansicha hojjechaa kan jiru dhaabbata Duubaayitti argamu, muuxannoo waggoota 40 qabu Alfaaraagiidha.

Amma ammaattis meeshaalee filannoo Keeniyaa, Yuugaandaa, Maalaawii fi Taanzaaniyaa maxxanseera.
",politics
1629,"Boordiin Filannoo Biyyoolessaa Ityoophiyaa, gaaffii Paartii Demokraasummaa Ityoophiyaarratti kahee tureef murtee laate.

Gaaffiin paarticharratti kahee ture waggaa lamaaf walmormisiisaa tureera.

Paartichi xalayaa Onkololeessa 25,2012 boordichaaf barreessen, filannoo hoggansaa fi walgahii mana maree paartichaarratti komii kaaset ture.

Manni maree paartichaa walgahii ariifachiisaa Adoolessa 6,2011 gaggeessen, murtee addaddaa dabarsuu fi boordichi beekamtii akka laatuf gaafateet ture.

Boordichaan beekamtii akka hin argatinis xalayichaan gaafateet ture.

Onkololeessa 23,2012 ammoo walgahii ariifachiisaa gaggeessuu, walgahichi yaada miseensota mana marichaatin kan waamame tahuu, guyyaan walgahii murtee hoji raawwachiistuun murtaahuu eera.

Boordichis murteewwan dhiyaatan kahumsa godhachuudhan,Sadaasa 29,2012 hoggansa paartichaa olaanoo waliin marihachuu ibseera.

Boordichi adeemsii fi murteewwan paartichaa seera kan eeggatan tahuu beeksiseera.
",politics
1630,"Waltajjiin marii barbaachisummaa riifoormii ADWUI fi hundeeffama Paartii Badhaadhinaarratti xiyyeeffachuun magaalaa Adaamaatti gaggeeffamaa ture xumurame.

Waltajjii guyyootii sadiif gaggeeffamerrattii hojjettoonni biiroolee miseensa paartii tahan, hirmaachaa turaniiru.

Marichi magaalaa Adaamaa Galma Abbaa Gadaatti gaggeeffamaa tureera.

Xumura waltajjichaarratti itti aanaan preezdaantii mootummaa naannoo Oromiyaa obbo Shimallis Abdiisaa fi hogganaan paartii giddugaleessaa obbo Fiqaaduu Tasammaan argamaniiru.

Marii kanarratti miseensonni 2,000 ol tahan hirmaachuu Biiroon Dhimmoota Koominikeeshhiinii Mootummaa Naannoo Oromiyaa beeksiseera.

Waltajjichaan kallattiin hojii gara fuula duraa kaahameera.
",politics
1631,"Itti aanaan muummee ministiraa FDRI obbo Dammaqaa Makoonnan, ministira Dhimma Alaa Swiizarlaand waliin marihatan.

Itti aanaan muummee ministiraa FDRI obbo Dammaqaa Makoonnan, ministira Dhimma Alaa Swiizarlaand Ignaazihoo Kaasiis waliin marihatan.

Turmaata isaanitiin dhimmoota hariiroo biyyoota lamaaniirratti marihataniiru.

Tumsa gara fuula duraa biyyoota lamaaniirrattis marihataniiru.
",politics
1632,"Maallaqa biyyaa baqfame gara biyyaatti deebisuuf hojjetamaa jiraachuu Abbaan Alangee Waliigalaa beeksise.

Waggoottan darbanitti seeraan ala qabeenya burjaajjiin biyyaa baqfame gara biyyaatti deebisuuf hojjetamaa jira jedhan Abbaan Alangee Waliigalaa Biraanuu Tsaggaayeen.

Namoota caasaa mootummaa keessa turanii fi isaan waliin hariiroo cimaa qabaniin qabeenyi biyyaa gara alaatti baqfamaa tureera jedhan abbaan alangichaa gabaasa baatii 11 Mana Maree Bakka Buhoota Ummataatif wayita dhiyeessanitti.

Qabeenya kanas deebisiisuuf biyyoota waliin waliigalamuu eeraniiru.

Koominikeeshiniin abbaa alangichaa obbo Zinaabuu Tulluun Faanaa Broodkaastiing Koorporeetitti akka himanitti, seerri qabeenya yakkaan argame bulchuun ittiin dandahamu deeggaru akka hin jiraatin ibsu.

Daayreektoreetiin qabeenya alatti baqfame deebisiisu hindaahuu ibsaniiru.

Bara 2011 qabeenya ummataa seeraan ala burjaajjiin kuufame Birrii miiliyoona 95 ol deebisiisuu ibsaniiru.

Baatiiwwan sadan darbanittis Birriin miiliyoonni 35 ol deebisiifamuu ibsaniiru.

Geetaasaw Yashiiwaastu gabaase.
",politics
1633,"Miseensonni Koomiishinii Bulchiinsa Daangaa fi Dhimmoota Eenyummaa itti aanaa kantiibaa magaalaa Fininnee Injiinar Taakkalaa Uumaa waliin marihatan.

Walitti qabaan koomiishinichaa Dooktar Xaasaw Gabreen Faanaa Broodkaastiing Koorporeetitti akka himanitti, bulchiinsi magaalichaa koomiishinicha waliin hojjechuuf qophaahummaa muulhiseera jedhan.

Kunis hojii koomiishinichaatif tumsa gaaridha jedhaniiru.

Koomiishinichi ega hundaahee hojiilee hojjechaa jiruu fi bulchiinsi magaalichaa tumsa taasisuun gaheesaa bahachuurratti marihatameera.

Mariin ammaa akka waltajjii walbarmaataatti kan tajaajilu yammuu tahu, gara fuula duraatti qindoominaan hojjechuun dhimmoota dandahamurratti haasahaniiru.
",politics
1634,"Madrakii fi Sochiin Biyyoolessaa Amaaraa filannoo bara 2012f qophaahaa jiraachuu beeksisan.

Qindoominni paartilee afurii Madrak (Koongirasii Federaaliistii Oromoo, Aranaa Tigraay, Paartii Sooshaal Demokraasii fi Sochii Bilisummaa Sidaamaa) fi Sochiin Biyyoolessaa Amaaraa filannoo waliigalaaf qophii taasisaa jiraachuu ibsaniiru.

Heerri mootummaa FDRI waggaa shan shanitti filannoon waliigalaa akka gaggeeffamu kaaha.

Dura taahaan Madrak Proofeesar Mararaa Guddinaan akka Faanaa Broodkaastiing Koorporeetitti himanitti, paartin isaanii filannoon baranaa yeroosaa eeggatee akka gaggeeffamu barbaada.

Kaadhimamtoota qopheessuu, biiroo banuu, kan duraa cimsuurratti hojjetamaa jiraachuu ibsaniiru.

Naannoorratti teessoo mana maree qooddachuu yookin hoggantummaan injifachuuf akka dorgoman ibsaniiru.

Naannolee afuritti kaadhimamtoota dhiyeessuun dorgomuuf qophii tahuus eeraniiru.

Dura taahaan Sochii Biyyoolessaa Amaaraa Dooktar Dassaalany Caanneen gama isaanitiin paartin isaanii qophii filannoo duraa xumuraa jiraachuu eeru.
",politics
1635,"Dhaabbilee barnootaa olaanoo keessatti nagaa buusuuf qooda isaanii kan bahan tahuu Paartiileen siyyaasaa naannoo Oromiyaa fi Amaaraa keessa sochohan ibsan.

Waltajjiin waloo paartiilee siyyaasaa naannoo Oromiyaa fi Amaaraa keessa sochohanii Finfinneetti gaggeeffamaa turee jira.

Mariin kun naannoolee lamaan keessatti madda rakkoo walitti buhiinsaa ilaalchisee yaada furmaataa kaahuufi jedhameera.

Akkasumas hariiroo ummattoota naannoolee lamaanii cimsuun walii galtee biyyaaleessaa uumuuf marii gaggeeffamaa ture tahuus ibsameera.

Waltajjiin marii guyyaa lamaaf gaggeeffamaa tures ibsa ejjennoo waliinii baafachuun harha xumurameera.

Paartiileen kunneen dhaabbilee barnootaa olaanoo keessatti nagaan akka buhuu fi adeemsi baruu fi barsiisuu karaa nagaan akka itti fufuuf gahee isaanii kan bahan tahuu dubbataniiru.

Mootummaan qaamoolee barattoota giddeetti walitti buhiinsi akka uummamu godhan irratti tarkaanfii akka fudhatu ibsa isaaniin gaafataniiru.

Dabalataan dhaabbilee barnootaa olaanoo keessatti eeggumsi cimuu akka qabus hubachiisaniiru.
",politics
1636,"Abbootiin gadaa aadaa muuxxannoo walitti buhiinsa hiikuu qaban fayyadamuun hariiroo biyyaaleessummaa cimsuuf hojjechuu akka qaban gaafatamaniiru.

Waltajjiin marii araara nageenyaa magaalaa Adaamaa Galma Abbaa Gadaatti gaggeeffameera.

Miseensonni komishinii araara biyyaaleessaa abbootiin gadaa walitti dhufeenyaa biyyaaleessaa cimsuuf qooda isaanii bahuu akka qaban gaafataniiru.

Abbootiin gadaa aadaa walitti buhiinsa hiikuu addaa qabaachuu isaanii kan eerrame yoo tahuu, aadaan kunis nageenyaa, tokkommaa, biyyaa fi ummataaf faayidaa guddaa akka qabu miseensonni komishinii araara biyyaaleessaa dubbataniiru.

Duudhaa abbootii gadaa kana guddisuun walitti dhufeenya biyyaaleessaaf oolchuuf kan hojjetan tahuu miseensonni komishinichaa himaniiru.",politics
1637," Itti aanaan muummee ministiraa obbo Dammaqaa Makoonnan daayreektar janaraala Dhaabbata Baqattoota Addunyaa Antooniyoo Vitoriinoo waliin marihatan.

Obbo Dammaqaan daayreektaricha Swiizarlaand Jeeneevaatti argatanii waliin marihataniiru.

Turmaata isaanitiin dhimma baqattootaa fi deebitootaarratti marihataniiru.

Dhaabbatichi deeggarsi laatu cimee kan itti fufu tahuun eerameera.
",politics
1638,"Paartileen Sudaan Kibbaa mootummaa waloo hundeessuuf waliigalan.

Preezdaantiin Sudaan Kibbaa Saalvaa Kiir Maayardiit akka beeksisanitti, paartileen morkattootaa fi mootummaan biyya bulchaa jiru mootummaa waloo tokko hundeessuuf waliigalaniiru.

Morkataa preezdaant Saalvaa Kiir Maayardiit; Dooktar Riik Maachaar yeroo qabametti mootummaa biyyattii hundeessuuf waliigalaniiru.

Waliigalamuun kun kan ifoome Ameerikaan qondaaltota Sudaan Kibbaa waliigalteen biyyattiitti akka hin buune taasisan lama irratti qoqqobbii kan keessu tahuu ega beeksistee guyyaa tokkoon booda.

Qondaaltonni lamaan ministira dhimmoota kaabinee Maartiin Eeliyaa Loomuuroo fi ministira dhimma raayyaa ittisaa Kool Maanyaang Juuki.

Qoqqobbiin Ameerikaan baaste qabeenyi isaanii Ameerikaa keessatti akka hin sochoone kan taasisudha.
",politics
1639," Badhaasni Noobeelii Nageenyaa bara Faranjootaa 2019 muummee ministiraa Dooktar Abiy Ahimad injifatan nuufis ulfina jedhan Eertiraanonni.

Jilli Eertiraa proojaktoota misooma jallisii naannoo Amaaraa keessatti hojjetaman daawwateera.

Ministeera Qonnaa Eertiraatti daayreektarri fayyadama qabeenya uumamaa obbo Gabramasqal Tawaldaan Tajaajila Oduu Ityoophiyaatti akka himanitti, ummanni Ityoophiyaa fi Eertiraa rakkoo siyaasaarraa kan kahe waggoota 20f adda turuu ibsaniiru.

Muummee ministiraa Dooktar Abiy Ahimad, preezdaant Isaayyaas Afawarqii waliin walitti dhiyeenyan hojjechuu isaanitiin hariiroon biyyoota lamaanii haaromaa jraachuu ibsan.

Hariiroon biyyoota lamaanii haaromuun walitti dhufeenyi ummataa akka cimu, nageenyii fi diinagdeen nannichaa akka jajjabaatu taasisa jedhaniiru.

Miseensi jilichaa Injiinar Iyyoob G/masqal gama isaanitiin muummee ministiraa Dooktar Abiy badhaasa Noobeelii injifachuu isaanitiin gammanneerra, boonnerra jedhan.

Badhaasichi kan ummata Ityoophiyaa, Eertiraa fi Afrikaanotaa tahuus ibsaniiru.
",politics
1640,"Badhaasni noobeelii nageenyaa muummee ministiraa Dooktar Abiy Ahimad Dilbata dhuftu Goda Hambaa Biyyoolessaa ni kaahama jedhame.

Ministeerri Aadaa fi Tuuriizimii FDRI akka beeksisetti badhaasni noobeelii nageenyaa addunyaa 10ffaan Dilbata dhuftu goda hambaa ni kaahama.

Badhaasichi hoggansi mootummaa fi namoonni beekamoon bakka argamanitti goda hambaa gala.",politics
1641,"Muummeen ministira Fiinlaandi Saanaa Maariin gaheettiin umurii 34 addunyaarra umurii xiqqoon gaggeessaa taahan.

Saanaa Maariin muummeen ministira Antii Riinee aangoo gad dhiisuun walqabateeti gara aangootti kan dhufan.

Ministeera Geejjibaa kan turaan Saanaa Maariin paartii isaanii dimokiraasii hawaasumaattu isaan filaate.

Dubartootaa kan hoogganamu paartonni shaan qindoominaan ni gaggeessu jedhameera.

Saanaa Maariin addunyaarraa umurii xiqqoon nama muummee ministira tahan yoo tahu, muummeen ministira Yuukreen umuriin 35, muummeen ministira Niwuuzilaand Jaasiindaa Arderiin ammoo umurii 39 itti aanu.

Muummeen ministira Saanaa Maariin abbaa malee kan guddatan yoo tahu, Yunvaarsiitii siha galan maatii isaaniif nama jalqabaati jedhame.",politics
1642,"Ityoophiyaanonni Taanzaaniyaatti hidhaarra turan 1443 gara biyyaa deebihuufi.

Imbaasiin Ityoophiyaa Taanzaaniyaatti argamu Koomiishinii Gamtaa Awrooppaa fi Dhaabbata Baqattoota Addunyaa waliin tahuun Ityoohiyaanota hidhaarra turan kanneen gara biyyaatti deebisuuf qophii xumureera.

Lammiilee kanneen gara biyyaatti deebisuu fi of dandeessisuufis hojjetamaa jira jedheera imbaasichi.

Ambaasaaddar Yoonaas Yooseef jila Gamtaa Awrooppaa fi Dhaabbata Baqattoota Addunyaa waliin marihachuun lammiilee kanneen gara biyyaa deebisuuf waliigalteerra gahaniiru.
",politics
1643," Fooramiin baqattoota idil addunyaa Jeeneevaa Swiizarlaanditti gaggeeffamuu eegale

Jilli Ityoophiyaa itti aanaa muummee ministiraa obbo Dammaqaa Makoonnaniin duurfamu fooramii baqattootaa kanarratti hirmaachuuf kaleessa Swiizarlaand galuun isaa ni yaadatama.

Obbo Dammaqaan fooramicharratti haasaa ni taasisuun eegamu.

Dhaabbilee deeggarsa namoomaa idil addunyaa teessoo isaanii Jeeneevaa godhatan waliinis ni marihatu.

Baqattoota heedduu simattee keessummeessaa waan jirtuuf Afrikaa bakka buhuun kan filatamte Ityoophiyaa qofa jedheera Waajjirri Itti Aanaa Muummee Ministiraa.

Ityoophiyaan lammiilee biyyoota 29 dhufan, miiliyoona 1tti siqan simattee keessummeessaa jirti.

Obbo Dammaqaan kaleessa galgala daayreektar janaraala Dhaabbata Fayyaa Addunyaa Dooktar Teediroos Adihaanoom waliin marihataniiru.

Uwwisa fayyaa, eegumsa fayyaa duursaa, nyaata madaalawaa, dhiyeessii faarmaasiitiyuukaalirratti marihataniiru.

Dhaabbatichi Ityoophiyaa waliin hojjechuu kan itti fufu tahuun ibsameera.
",politics
1644,"Jilli diippiloomaasii hawaasummaa Ityoophiyaa harha waaree booda Eertiraa seenera.

Jilli Ministeera Aadaa fi Tuuriizimii FDRIn duurfamu kun torbee tokkoof Eertiraa tura.

Jilichaan miseensonni 66 hammatamaniiru.

Jilichi ministir deettaa Ministeera Aadaa fi Tuuriizimii aadde Bizuunash Masarat, miseensota ministeera Dhimma Alaa, Ministeera Aadaa fi Tuuriizimii, Tiyaatira Biyyoolessaa, weellistoota beekamoo, Jaanoo Baand kan hammatedha.

Imalli jilichaa hariiroo ummataa, Eertiraa fi Ityoophiyaa cimsuuf kan kaayyeffatedha.

Asmaraa, Karanii fi Mitsiwwaatti qophiin muuziqaa ni dhiyaata jedhameera.

Jilli aadaa Eertiraa Gurraandhala 2011 gara Ityoophiyaa dhufuun Finfinnee, Adaamaa, Baahir Daarii fi Hawaasaatti qophiisaa dhiyeessun ni yaadatama.
",politics
1645,"Naannoo Amaaraa magaalaa Baahir Daaritti shugguxiin 449 tohatame.

Shugguxii seeran alaa kanneenin ala meeshaaleen koontiroobaandiis tohatameera.

Meeshaaleen kanneen eeruu ummatni laatee fi qaamoleen nageenyaa sakattoo taasisaniin qabamaniiru.

Meeshaaleen kanneen mana nama dhuunfaa keessatti kuufamuuni kan qabaman.

Biiroon Bulchiinsaa fi Nageenyaa Naannoo Amaaraa poolisii waliin dhimmicha qorachaa jiraachuunis eerameera.
",politics
1646,"Paartileen naannoo Oromiyaa fi Amaaraa keessa sochohan waltajjii waloof taahaniiru.

Dhaabbilee barnoota olaanoo naannolee lamaan keessatti argamanitti walitti buhiinsa mudaturratti marihachuudhan kallattii furmaataa kaahuuf tahuun eerameera.

Hariiroo ummattoota naannolee lamaanii caalmaan cimsuurrattis ni marihatama jedhameera.

Paartileen siyaasaas walitti dhiyeenyan akka hojjetan, sagantaa fi kaayyoo isaanii naannolee addaddaatti deeggartoota isaanitiif akka beeksifatan gargaara.

Dura taahaan ABO obbo Daawud Ibsaa fi dura taahaan Muulhata Hawaasummaa Amaaraa obbo Siyyuum Mangashaan paartilee naannolee lamaanii bakka buhuun ibsa laataniin, waltajjichi walshakkii keessaa bahuun tumsaan hojjechuurratti xiyyeeffata jedhaniiru.
",politics
1647,"Tuurk loltoota Liibiyaa Dhaabbanni Mootummoota Gamtooman deeggaruuf tumsa taasisuufi.

Ankaaraa fi Triippooliin waliigaltee deeggarsa raayyaa ittisaa ega walii mallatteessaniin booda Tuurk deeggarsichaaf qophii tahuu beeksisteetti.

Preezdaantiin Tuurk; Reesiip Xayib Erdoohaan Medetiraaniyaanii bahaatti fedhii fi faayidaa Liibiyaa fi Tuurk kabachiisuuf ni hojjenna jedhaniiru.

Erdoohaan gareen Jeneraal Kaliif Haaftaarin duurfamu seera qabeessaa mitis jedhaniiru.

Erdoohaan Istaambuulitti muummee ministiraa Liibiyaa Dhaabbata Moottummota Gamtoomaniin deeggaramu Faayaz al-Saaraaj waliin marihataniiru.

Deeggarsichi mana maree Tuurkin yoo raggahe hojiirra kan oolu.

Tibba darbe Kaaliif Haaftaar, looltonni isaa Triippoolii akka tohatan ajajuunisaanii ni yaadatama.",politics
1648,"Yaahiin Waraana lafarraa biyyoota Afrikaa Baatii Guraandhalaa bara Faranjootaa 2020 Ityoophiyaatti ni gaggeeffama.

Yaahicha Raayyaa Ittisa biyyaa FDRI fI Waraana Ameerikaa Afrikaatu waltahuun qopheessa jedhameera.

Afrikaatti Itti aanaa hogganaan Waraana Ameerikaa Birgaadeer Jeeneeral Laaftee Filooraa qophii yaahichaa irratti marihachuuf daawwaannaa taasisaaniiru.

Haala qophichaa ilaalchisee itti gaafatamtoota Raayyaa Ittisa Biyyaa FDRI waliin marii taasiisaniiru.

Waraanni Ameerikaa Ardii Afrikaatti nageenya itti fufiinsa qabu mirkaneessuuf haala sochuu Ityoophiyaa fi Gamtaa Afrikaaf deeggaruun dandahu irratti marihatameera.

Yaahiin kun guyyoota afuriif kan ggaggeeffamu yoo tahu, hoggantoonni Waraanaa biyyoota Afrikaa irraa walitti babbahan irratti hirmaatu jedhameera.

Hariiroo loltummaa cimsuun nageenyaa Ardichaa eeguuf kan marihatamu tahuu ragaan Afrikaatti Waajjira waraana Ameerikaa argame ni mulhisa.
",politics
1649," Kaabineen bulchiinsa magaalaa Finfinnee Ejansiin Soorata Barattoota akka hundaahu murtee dabarse.

Hundaahuun ejansichaa bara baajataa qabametti dhiyeessi meeshaalee barnootaa fi sirna soorata barattoota itii fufiinsa akka qabaatuuf ni gargaara jedhame.

Ejansichi baajata bulchiinsi magaalaa remade fi qamooleen gargaarsa garagaraa dhiyeessaan qixaan akka biraa gahuuf ni hojjeta jedhame.

Hundaahuun ejansicha dhaloonni xiyyeeffannoo isanii barnoota qofaarraa akka taasisaaniif ni gargaara.

Ejansichi akka hundaahuuf labsii dhiyaate mana mareef qajeelcheera.
",politics
1650,"Manni Maree Minsterootaa yaahii idileessaa 77ffaa harha gaggeesseen dhimmoota garagaraa irratti marihachuun murtii dabarseera.

Manni marichi wixinee labsii bulchiinsa proojektii mootummaa federaalaa fi sirna gaggeessummaarratti qophaaherraati marihateera.

Manni marii ministeeroota beekkamtii laachuu murteewwaan abbaa seerummaa tajaajila biyyoota alaaf kennamee fi waliigaltee raawwachiisummaa raggaasisuuf wixinee labsii qophaahe ilaaleera.

Manni marichi wixinootarratti balhinaan erga marihatee booda fudhatee akka raggasisuuf mana maree bakka buhoota ummaataaf akka darbu murteesseera.

Dabalataaniis manni mareen kun waliigalteewwaan garagaraa dhimma alaaf dhiyaataanii fi wixineewwaan labsii raggahanirratti erga marihatee mana maree bakka buhoota ummataaf akka darbu murteessaniiru.
",politics
1651,"udaanitti Ambaasaaddarri Ityoophiyaa Shifarraaw Jaarsoon, muummee ministiraa mootummaa ceehumsaa Sudaan Abdallaa Haamdook waliin marihatan.

Ambaasaaddar Shifarraaw haala jireenya lammiilee Ityoophiyaa Sudaan jiraatanii fi hariiroo biyyoota lamaaniirratti muummee ministirichaa waliin marihataniiru.

Hariiroo diinagdee, fayyadama buufataa, misooma daandii, baaburaa fi buhuuraalee misoomaarrattis marihataniiru.

Gama biraatin nageenya naannoo fi hariiroo biyyoota ollaarrattis xiyyeeffataniiru.

Sudaan lammiileen biyyoota alaa hojiilee daldalaarratti akka hin bobbaane seera ega baasten booda, lammiilee Ityoophiyaa biyyattii jiraatan dabalatee lammiileen biyyoota biroo hidhamaa fi dararamaa jiru.

Adabbiin kaahame ulfaataa tahuu fi hariiroo barootaa ilaalcha keessa galchuun akka ilaalamu ambaasaaddarichi gaafataniiru.

Muummee ministiraa Abdallaa Haamdook gama isaanitiin Ityoophiyaa fi Sudaan hariiroo gaarii barootaa kan qaban tahuu ibsuun, seerri bahe Ityoophiyaanota kan hin ilaallanne tahuu beeksisaniiru.

Hidhaa fi dararaan akka dhaabbatu, qondaaltota mootummaa dhimmi isaan ilaallatu waliinis kan marihatan tahuu eeraniiru.
",politics
1652,"Fooramiin qindoomina qaamolee haqaa naannoo Oromiyaa hundeeffame.

Fooramichi sirna haqaa naannichaa ammayyeesuuf gahee ni qabaata jedhameera.

Manni Murtii Waliigalaa Oromiyaa akka beeksisetti fooramiin hundaahe, sadarkaa naannoo, godina, magaalaa fi sadarkaa aanaatti koree qindoominaa kan of keessaa qabudha.

Fooramichaan kooreen olaanoo filatameera.

Sanadni wal hubannoo hoggantoota olaanoo qaamolee haaqaa mallattaahera.

Fooramiin qindoominaa kun fooyyahiinsa sirna haqaarratti gahee ni qabaata jedhameera.

Sirna haqaa fooyyessuun olaantummaa seeraa mirkaneessuu fi mirgi namoomaa lammiilee akka kabajamuuf, ijaarsa sirna demokraasii keessatti qooda olhaanaa qaba jedhameera.
",politics
1653,"Ityoophiyaa fi Noorweey hariiroo isaanii cimsuuf kan hojjetan tahuun ibsame.

Ministir deettaan Ministeera Dhimma Alaa FDRI Dooktar Maarqoos Takleen itti aanaa ministiraa Ministeera Haqaa Noorweey Kiristoofar Siivarseen waliin marihataniiru.

Turmaata isaanitiinis dhimmoota hariiroo biyyoota isaanii cimsanirratti xiyyeeffataniiru.

Dooktar Maaqoos, Noorweeyitti simannaa fi keessummeessa looreetii noobeelii nageenyaa muummee ministiraa Dooktar Abiy Ahimadiif taasifameef galateeffataniiru.
",politics
1654,"Injiinar Taakkalaa Uuman miseensota Koomiishinii Araaraa Biyyoolessaa waliin marihatan

Koomiishinichi hojii waliigaltee biyyoolessaa uumuuf hojjetu keessatti deeggarsi bulchiinsa magaalichaa akka irraa hin fagaanne gaafataniiru.

Itti aanaan kantiibaa magaalaa Finfinnee Injiinar Taakkalaa Uuman gama isaanitiin bulchiinsi magaalichaa tumsa barbaachisaa kan taasisu tahuu ibsaniiru.",politics
1655,"Deenmaark filannoo biyyoolessaa gaggeeffamuuf Doolaara Ameerikaa miiliyoona 1.5 laachuuf waliigaltee deeggarsaa mallatteessite.

Waliigalticha Ityoophiyaatti Ambaasaaddarri Deenmaark Kaariin Paalsenii fi bakka buhaan Dhaabbata Mootummoota Gamtoomanii Tuurhaan Saalh mallatteessaniiru.

Waliigaltichi ministirri Ministeera Tumsaa Deenmaark wayita Ityoophiyaa daawwatanitti waadaa kan galamedha.

Ambaasaaddar Kaariin Paalsen biyyi isaanii filannoon biyyoolessaa Ityoophiyaatti taasifamu nagayaan gaggeeffamuun, demokraatawaa fi iftoomina akka qabaatu kan deeggaran tahuu ibsaniiru.

Filannichi haqa qabeessaa fi bilisa akka tahu Dhaabbata Mootummoota Gamtoomanii fi dhaabbilee addunyaa waliin qindoominaan kan hojjetamu tahuu ibsan.

Deeggarsichi Dhaabbata Mootummoota Gamtoomanitti Sagantaa Misoomaa Ityoophiyaatti demokraasii cimsuuf proojaktii gaggeeffamu raawwachiisuuf kan ooludha jedhameera.

Akka ragaan Dhaabbata Mootummota Gamtoomanitti Sagantaan Misoomaa Ityoophiyaa muulhisutti, proojaktichi bara Faranjootaa 2019 hanga 2022 humna boordichaa cimsuuf kan ooludha.
",politics
1656," Filannoo waliigalaa Biriitaaniyaan paartiin Joonsan injifachuu himame.

Filannoo waliigalaa kaleessa gaggeeffameen paartiin biyyicha bulchaa jiru teessoowwaan 360 ol argachuun, sagalee caalmaan injifachuu dandaheera.

Paartichi filannicha injifachuun walqabatee, muummeen ministira Biriitaaniyaa Booris Joonsan Biriitaaniyaan hiikkaa gamtaa Awurooppaa waliin taasistu Baatii dhufu hojjirra ni oolchuun eeggama.

Morkaataa cimaa Booris Joonsan kan tahan paartiin Leebar bara Faranjoota 1935 asi sagalee xiqqaa argachuun isaa himameera.

Paartiin Leebar filannichaan sagalee 203 argateera.
Buhaan filannicha erga ifoomee booddee Booris Joonsan ergaa baga gammadanii dabarsaniiru.

Biriitaaniyaatti Baatii Muddee filannoon gaggeeffamuun waggoota 100 booda isa jalqabaati jedhame.",politics
1657," Waltumsaan hojjechuun jijjiirramuun barbaachisaa tahuu preezdaant Saahilawarq Zawdeen beeksisan.

Kopha kophaa deemurra waliigalteen tumsaan imaluun buha qabeessa nama taasisas jedhaniiru.

Jijjiirrama eegalle walqabanneet galmaan geenya jedhan looreetiin noobeelii nageenyaa addunyaa muummee ministiraa Dooktar Abiy Ahimad.

Dooktar Abiy Ahimad affeerraa irbaataa gammachuu badhaasichaa sababeeffachuun masaraatti qophaaherratti haasaa taasisaniiru.

Muummee ministiraa simannaa miidhagaa taasifameef galateeffatanii, jijjiirrama eegalame galmaan gahuuf harka wal yaa qabannuun dhaamaniiru.

Preezdaant Isaayyaas Afawarqii fi ummata Eertiraas galateeffataniiru.

Walqabannee hojjechuun kadhaa fi hiyyummaa keessaa ni baana.

Ityoophiyaanonni wal gaadihuurra waliin yoo hojjenne kan nu hirhate, kan nuuf hin kennamin hin jiru, bakka barbaannu ni geenya jedhaniiru.

Baayhistanii hin rafinaa, ummanni biyya hiyyeetti qabu hojjechuu malee hirriibaf yeroo hedduu gubuu hin qabu jedhan.

Dhiyeenyatti saatalaayitii gara hawaatti furgugsina, tapha siyaasaa bakkasaa eegnee yaa taphannu, ijaarsa biyyaarratti garuu wal yaa tumsinuun dhaamaniiru.

Dooktar Abiy affeerraa irbaatatiin booda naannoo Booleetti biqiltuu kanaan dura dhaaban bishaan obaasaniiru.
",politics
1658,"Sagantaa fi seera ittiin bulmaataa Paartii Badhaadhinaarratti waltajjiin leenjii hubannaa uumuu gaggeeffamaa ture xumurame.

Leenjii fi hubannichi hoggantoota magaalaa Finfinnee sadarkaa addaddaarratti hojjetan 3,600 oliif marsaa 2ffaan laatamaa tureera.

Xumura waltajjichaarratti itti aanaan kantiibaa magaalaa Finfinnee Injiinar Taakkalaa Uumaa fi sadarkaa itti aanaa kantiibaatti qindeessaa olaanaan Wiirtuu Ijaarsa Sirna Demokraasii obbo Tasfaayee Beeljigeen argamuun ibsa laataniiru.
",politics
1659,"Jiraattonni iddoowwan addaddaa muummee ministiraa Dooktar Abiy Ahimad looreetii noobeelii nageenyaa addunyaa tahuu isaanitiin gammachuu ibsatan.

Ummannii fi hoggansi naannoo Hararii, Somaalee magaalaa Jigjigaa, Beenishaanguul, naannoo Kibbaa fi magaalaa Hawaasaa, godinni Walaayittaa muummee ministiraa Dooktar Abiy Ahimad looreetii noobeelii nageenyaa addunyaa tahuu isaanitiin gammachuu itti dhagahame sirnoota addaddaan ibsataniiru.

Sirnicharratti hoggansi olaanoo, jaarsoliin biyyaa, abbootiin Gadaa, abbootiin amantaa fi hawaasni argameera.

Ummanni Walaayittaas deemsa miilaa fi hiriiran gammachuusaa ibsateera.

Preezdaantiin naannoo Gaambeellaa obbo Umod Ujuluun imala nageenyaa fi badhaadhinaa muummee ministiraa Dooktar Abiy Ahimad eegalan ceesisuuf hunduu gaheesaa akka bahatu gaafatan.

Muummee ministiraa Dooktar Abiy noobeelii nageenyaa badhaafamuu isaanitiin gammachuu itti dhagahame ibsaniiru.
",politics
1660,"Muummee ministiraa Dooktar Abiy Ahimad noobeelii badhaafamuu isaanitiin magaalaa Jimmaa, Adaamaa, Burraayyuu, Bishooftuu, Sabbataatti sirni gammachuu ibsannaa gaggeeffame.

Dooktar Abiy Ahimad looreetii noobeelii nageenyaa addunyaa tahuun badhaafamuu isaanitiin, jiraattonni magaalichaa gammachuu isaanii qophiilee addaddaatin ibsataniiru.

Agarsiisa maarch baandii fi bunni daffuun affeerraa taasifameen gammachuu isaanii ibsataniiru.

Sirnicharrattis hoggansi magaalaa Jimmaa fi godina Jimmaa, miseensonni raayyaa ittisa biyyaa fi jiraattonni magaalittii fi naannawa ishee argamaniiru.

Hirmaattonni sirnichaa badhaasni argame tokkummaa, waliin jireenyaa fi jaalala kan cimsu tahuu ibsaniiru.

Kantiibaan magaalaa Jimmaa obbo Makkiyuu Mahaammadii fi bulchaan bulchiinsa godina Jimmaa obbo Abdulhakiim Muluun badhaasa damee nageenyatiin argame jiraattonni diinagdee fi dameewwan birootin dabaluuf kutannoon akka hojjetan dhaamaniiru.",politics
1661,"Ministirri Ministeera Dhimma Alaa FDRI obbo Gadduu Aandaargaachaw ministira Dhimma Alaa Ameerikaa Maayik Poompiyoo waliin marihatan.

Marichi Waashiingitan waajjira Ministeera Dhimma Alaa Ameerikaatti gaggeeffame.

Turmaata isaanitiinis hariiroo biyyoota lamaanii fi dhimmoota naannoorratti marihataniiru.

Jijjiirrama Ityoophiyaan itti jirtuu fi nageenya gaanfa Afrikaatti dhufaa jiruuf Ityoophiyaan deeggarsa Ameerikaaf iddoo olaanaa kan laattu tahuu ibsaniiru.

Fooyyessa diinagdee biyya keessaa fi ijaarsa dhaabbileerratti Ameerikaan tumsashee akka itti fuftu obbo Gadduun gaafataniiru.

Sudaan Kibbaa fi Soomaaliyaatti nageenyi waaraan akka buhuuf shoora Ityoophiyaan taphattuuf Ameerikaan tumsashee akka itti fuftu gaafataniiru.

Ijaarsi Hidha Haaromsaa faayidaa biyya kamiituu kan hin miine tahuu obbo Gadduun ibsaniiru.

Maayik Poompiyoon gama isaanitiin muummee ministiraa badhaafamaa noobeelii nageenyaa tahuu isaanitiin gammachuu itti dhagahame ibsanii, badhaasichi itti gaafatamaa fi humna hojii dabalataa kan tahu tahuu ibsaniiru.

Abbootiin qabeenyaa Ameerikaa Ityoophiyaatti invast akka godhaniif dhiibbaa kan taasisan tahuu eeraniiru.

Dhimmi Hidha Haaromsaa fi mariin Ityoophiyaa, Gibtsii fi Sudaan eegalan nagayaan akka xumuramu fedhii isaanii tahuus ibsan.
",politics
1662,"Badhaasni Noobeelii Nageenyaa maqaa gaarii Ityoophiyaa addunyaatti muulhisuuf carraa guddaa fidee kan dhufe jedhan muummee ministiraa Dooktar Abiy Ahimad.

Muummee ministiraa Dooktar Abiy simannaa Buufata Xiyyaaraa Idil Addunyaa Booleetti taasifameefin booda ibsa laataniiru.

Waldhaggeeffachuu fi jaalala biyyaatin guddina Ityoophiyaaf hojjechuuf carraa kanatti fayyadamuu qabna jedhaniiru.

Badhaasichi akka dhugoomu kan godhan ummata Ityoophiyaa fi Eertiraa, preezdaant Isaayyaas Afawarqis galateeffataniiru.

Muummee ministiraa Buufata Xiyyaaraa Idil Addunyaa Boolee yammuu gahan qondaaltonni mootummaa simannaa taasisaniifiru.

Itti aanaan muummee ministiraa obbo Dammaqaa Makoonnanis simannicharratti Dooktar Abiy Ahimadiif abaaboo laataniifiiru.

Badhaasicha ani fudhadhus Ityoophiyaanota, Eertiraanota, Afrikaanota, preezdaant Isaayyaas Afawarqiifis kan laatame jedhaniiru.

Hiyyeeyyii taanus seenaa fi aadaa qabna; ummata nagayaaf carraaqnu waan taanef carraa seenaan yaadatee hin beekne ittiin yaadachiisnu arganneerra jedhan.

Biyyi teenya dur lammiilee biyyoota kaanifuu dahoo turte; dhawaata seenaan ishee haphachuun irraaffatamaa dhufus, carraa amma argannetti fayyadamnee gamtooman biyya ceesisuuf yaa kaanun waamicha dhiyeessaniiru.

Walgufachiisurra waldhaggeeffachuun, nutis akka kaanii deeggarsa laachuuf yaa tattaaffannu, yaa hojjennu jedhaniiru.

Preezdaant Isaayyaas Afawarqii waliin gammachuu argame kabajuu akka barbaadanis ibsaniiru.
Simannaan badhaafamaa Noobeelii Nageenyaa bara Faranjootaa 2019 muummee ministiraa Dooktar Abiy Ahimad Finfinneetti gaggeeffame.

Sirni simannichaas Buufata Xiyyaaraa Idil Addunyaa Boolerraa amma Maasaraatti taasifameera.

Muummee ministiraa Dooktar Abiy Ahimad dheengadda Noorweey magaalaa Ooslootti argamuun badhaasa Noobeelii Nageenyaa isaanii fudhachuun ni yaadatama.

Harha ganama Buufata Xiyyaaraa Idil Addunyaa Booleetti hoggansi mootummaa, namoonni beekamoo fi qaamoleen hawaasaa addaddaa simannaa taasisaniifiru.

Namoonni faradoon dabaalamanis Buufata Xiyyaaraa Idil Addunyaa Booletii amma masaraa mootummaatti isaan simataniiru.

Kabajaa isaanitiifis siha 21 madfiin dhukaafameera.

Badhaafamaan looreetii noobeelii nageenyaa aaddunyaa shubbistoota aadaa fi maarch baandiinis simatamaniiru.
 Badhaasni Noobeelii nageenyaa Muummeen Ministira Dooktar Abiy argatan fudhamata Ityoophiyaan sadarkaa idila addunyaatti qabdu kan guddisu tahuu hayyoonni siyyaasaa ibsan.

Dhimma kana irratti Proofeesar Mararaa Guddinaa, obbo Leenchoo Lataa fi Dooktar Dasaaleenyi Caannee yaada kennaniin, Badhaasichi Ityoophiyaa fi lammiileen Ityoophiyaaf sadarkaa idila addunyaatti kabajaa fi fudhatama akka argatan ni taasisa jedhaniiru.

Yaa tahuutii Ityoophiyaan dhiibbaa alaa fi keessaa madaallawaa gochuuf hojii manee guddaatu irraa eeggama jedhan hayyoonni kunneen.

Dooktar Abiy erga gara aangootti dhufanii as sochiin jiru abdii kan qabu waan taheef buhaa caaluuf xiyyeeffannoon hojjetamuu qaba jedhaniiru.

Imala gara sirna demookiraasiitti taasiifamu milkeessuuf hirmaannaan hundaa murteessaa tahuu eeraniiru.
",politics
1663," Itti aanaan preezdaantii mootummaa naannoo Oromiyaa obbo Shimallis Abdiisaan preezdaantii Mana Maree Daldalaa Jibuutii fi miseensota mana marichaa waliin marihatan.

Jilli hoggansa olaanoo mootummaa naannoo Oromiyaa obbo Shimallisiin duurfamu Jibuutii daawwateera.

Jilichi preezdaantii Mana Maree Daldalaa Jibuutii Yusuuf Muusaa Dawwaallee fi miseensota mana marichaa waliin marihateera.

Maricharratti Jibuutiitti Ambaasaaddarri Ityoophiyaa Abdulaaziiz Mahaammadii fi Ityoophiyaatti Ambaasaaddarri Jibuutii Mahaammad Idriis Faaraah argamaniiru.

Hariiroo gaarii Ityoophiyaa fi Jibuutiin qaban obbo Shimallis Abdiisaan dinqisiifatanii, caalmaan akka cimus gaafataniiru.

Manni marichaa hidhanni biiznasii fi daldalaa hawaasa biiznasii naannoo Oromiyaa waliin qabu akka cimuu qabu ibsaniiru.

Preezdaantichi gama isaanitiin hariiroo biiznasii fi daldalaa naannoo Oromiyaa fi Jibuutii cimsuuf ni hojjetama jedhaniiru.

Koonfaransii biiznasii fi invastimantii Adaamaatti gaggeeffamurratti hawaasni biiznasii Jibuutii dammaqinaan akka hirmaatan obbo Shimallis waamicha dhiyeessaniiru.
",politics
1664," Muummee ministiraa Dooktar Abiy Ahimad gitasaanii Noorweey Eernaa Soolbarg waliin marihatan.

Marichaanis dhimmoota hariiroo biyyoota isaanii cimsanirratti xiyyeeffataniiru.

Ijaarsa sirna demokraasii fi jijjiirrama eegalame cimsuurrattis yaada wal jijjiiraniiru.

Humna Galaanaa Ityoophiyaa cimsuu, hoggansa dubartootaa siyaasaa fi muuxannoon gahoomsuu, ceehumsa beekumsaarratti waliin hojjechuu fi hojii magariisummaarratti wal tumsuuf waliigalaniiru.

Nagaa fi tasgabbii naannoo gaanfa Afrikaarrattis marihataniiru.

Preezdaantii paarlaamaa Noorweey Toon Tiroonii fi koree dhaabbii dhimma alaa fi ittisaa Aniikan Huuyitfiilin duurfamu waliinis marihataniiru.

Marichaanis jijjiirrama siyaasaa, diinagdee fi hawaasummaa Ityoophiyaatti gaggeeffamaa jirurratti xiyyeeffataniiru.
",politics
1665,"Koomiishiniin Guumruukaa damee Kombolchaa meeshaa koontiroobaandii fi Doolaara Ameerikaa Birrii miiliyoona 7.7tti tilmaamamu tohateera.

Konkolaataan lakkoofsi gabatee isaa 45074/14652 tahe koonteeynara fehee sanada sobaa qabachuun gara Finfinnee otuu imalaa jiruu godina Walloo Kibbaa aanaa Warra Qaalluu magaalaa Harbuutti tohatameera.

Meeshaawwan koontiroobaandii tohataman kunneen qorichoota Birrii miiliyoona 5.6tti tilmaamamanii fi uffata Birrii 2,184,000.

Waliigalaan meeshaawwan koontiroobaandii tohataman tilmaama gatii Birrii miiliyoona 7,784,000 kan qabanidha.

Haaluma walfakkaatun Sadaasa 30,2012 namni dhuunfaan karaa seera alaan Doolaara Ameerikaa 26,400 Jibuutiirraa gara Ityoophiyaa seensisuuf otuu yaaluu waajjira damee Guumruukaa Dirree Dawaatti hojjettoota buufata sakkattoo Dawwaalletiin tohatameera.
",politics
1666,"Ameerikaa Magaala Niiwuu Jeersitti dhukaasa banameen ajejaa poolisii tokko dabalatee lubbuun namoota 6 darbu himame.

Dhukaasa namoonni lama suupparmaarketti tokko irratti bananiin lubbuun namoota 6 yoo darbu, poolisoonni balicha toohachuuf yaalaa turan lama ammoo madaahaniiru.

Kahumsi gochichaa hanga ammaatti beekkamuu baatus,naannichi xiyyeeffannaa keessa akka ture qorannoon bulchiinsa magaalichaa ni mulhisa.

Sababa kanaan magaalicha keessatti manneen barnootaa fi dhaabbileen daldalaa hedduun yeroof cufamaniiru.",politics
1667,"Preezdaant Saahilawarq Zawdeen jila Saawdii Arabiyaa waajjira isaaniitti simachuun mariisisan.

Jilichi jijjiirramni Ityoophiyaatti gaggeeffaa jiru daldalaa fi invastimantiif haala mijataa uumuu ibseera.

Keessummoonni Saawdii Arabiyaa biyyi isaanii dameewwan addaddaarratti Ityoophiyaa waliin hojjechuu kan barbaaddu tahuu ibsaniiru.

Preezdaant Saahilawarq Zawdeen gama isaanitiin Ityoophiyaan deeggarsa barbaachisaa kan taasistu tahuu ibsaniiru.
",politics
1668,"Biyya miidhaa dubartootaarraa bilisa taate uumuuf hunduu xiyyeeffannaan hojjechuu qaba jedhe Ministeerri Dubartoota, Daahimmanii fi Dargaggootaa FDRI.

Ministirri ministeerichaa aadde Yaalam Tsaggaay Ityoophiyaan biyya miidhaa dubartootaarraa bilisa taate, daahimmanii fi dubartootaf mijattuu taate ijaaruuf hunduu gaheesaa bahachuu qabaan dhaamaniiru.

Sirni cufiinsaa sosochii farra miidhaa koorniyaa guyyootii 16 harha magaalaa Finfinneetti gaggeeffameera.

Miidhaan qaamaa fi xinsammuu dubartootarra gahu dhaabbachuu akka qabuu fi hunduu qoodasaa akka bahatu ministirittiin dhaamaniiru.

Sosochichi akka addunyaatti siha 28ffaaf akka biyyaatti ammoo siha 14ffaaf Sadaasa 16,2012 kaasee gaggeeffamaa tureera.
",politics
1669,"Biyyoota Eesiyaatti Hidha Haaromsaarratti hubannaa uumuuf hojjetameera jedhe Indooneezhiyaatti Imbaasiin Ityoophiyaa.

Indooneezhiyaatti Ambaasaaddarri Ityoophiyaa Dooktar Admaasuu Tsaggaayeen Faanaa Broodkaastiing Koorporeet waliin turmaata taasisaniin akka beeksisanitti, biyyoonni Eesiyaa Ityoophiyaan hidhata naannichatti uumaa jirtu deeggaruuf qophaahummaa agarsiisaa jiru jedhan.

Jijjiirramni Ityoophiyaatti waggoottan lamaanitti galmaahe hawaasa idil addunyaa biratti fudhatama dabalaafii jiras jedhan.

Hidha Haaromsaarrattis hojiin hubannaa cimsuu hojjetama ajiraachuu beeksisaniiru.
",politics
1670,"Abbaan Alangaa Waliigalaa FDRI Sirna dhiifama sirreeffamtoota manneen sirreessaa Federaalaa fi Naannoolee sadarkaa biyyaatti walfakkaataa taasisuuf qorannoo gaggeessuu isaa ibsee jira.

Abbaa Alangaa waliigalaa FDRItti itti gaafatmaan waajjira Boordii Dhiifamaa obbo Zallaqaa Dalaaloo akka ibsanitti, haalli kenniisa dhiifamaa haala qabataamaa naannoolee irratti hundaahuun isaa rakkoo uumaa waan jiruuf sadarkaa biyyaaleessatti walfakkeessuuf qorannoon akka gaggeeffamuu qabu irratti walii galameera jedhan.

Sirni kenniinsa dhiifamaa biyya tokkoo naannoo naannootti garaagarummaa qabachuun isaa sirreeftoonni komii akka kaasaan taasuurra darbee sirni haqaa amantaa akka dhabu godhee jira jedhan obbo Zallaqaan.

Haa tahuutii seera yakkaa baasuun aangoo Abbaa Alangaa Waliigalaa otuu tahee jiru naannooleen aangoo isaanii ala wanta raawwatan hambisuuf buhura heera mootummaatiin sirna walfakkaataa tahe sadarkaa biyyaatti diriirsuuf qorannoon gaggeeffame mariin irratti godhamee erga raggahee booda gara hojiitti ni hiikkama jedhaniiru.

Bifuma walfakkaatuun dhimma adabamtoota murtee duhaa ilaalchisees hojmaatni walfakkaatuu fi iftoomina akka qabaatuuf qorannoon gaggeeffamu isaa obbo Zallaqaan
ibsaniiru.

Carraan adabamtoota murtee duhaa maal?,akkamitti qababaman? Dhimmi isaanii haala kamiin gabaafama, ulaagaaleen walii gala maal tahuu qabu dhimmoota jedhaman irratti hojmaanni walfakkaataan akka jiraatu qorannoonn gaggeeffamuu isaa obbo Zallaqaan himaniiru.

Jijjiirrama dhufe sababeeffachuun sirreeffamtoota 41 dhiifama argataniin ala manneen sirreessaa hunda keessa adabamtoonni murtee duhaa 147 akka jiran ragaan Abbaa Alangaa Waliigalaa FDRI argame ni mulhisa.
",politics
1671," Muummeen ministiraa Dooktar Abiy Ahimad badhaasa Noobeelii Nageenyaa kan badhaafaman, hojii nageenyaa irratti murannoo agarsiisaniini jedhan ministirri Ministeera Dhimma Alaa FDRI obbo Gadduu Aandaargaachaw.

Dooktar Abiy badhaasa Noobeelii fudhachuu isaanii ilaalchisee Ameerikaa Imbaasii Ityoophiyaatti qophiin gammachuu ibsannaa taasifameera.

Qophicha irratti argamuun haasaa kan taasisan obbo Gadduu Aandaargaachaw, badhaasni kun kan argame muummeen ministiraa Dooktar Abiy Ahimad nageenya buusuuf murannoo agarsiisaniin yoo tahu, beekkamtichi kan lammiilee Ityoophiyaa hundaati jedhaniiru.

Lammiileen Ityoophiyaa hundi nageenya biyyattiif waardiyaa dhaabbachuun akka irra jiraatus ibsaniiru.

Ameerikaatti Ambaasaaddarri guutuu Ityoophiyaa Fitsuum Araggaan gama isaanitiin, badhaasni Noobeelii kun jijjiirramoota hanga ammaatti argaman qofa osoo hin taane, gara fuula duraattis buhaa caaluf hojjechuuf galtee guddaadha jedhaniiru.

Hoggantoonni Tirast Fandii Diyaaspooraa Ityoophiyaa Sadarkaa Idil Addunyaas miseensonni isaa deeggarsa isaanii cimsanii akka itti fufan waamicha dhiyeessera.

Qophicha irratti ministirri Dhimma Alaa obbo Gadduu Aandaargaachaw, ministirri Bishaan, Jallisii fi Iinarjii Injiinar Silashii Baqqalaa, Ambaasaaddar Fitsuum Araggaa, hoggantoonni amantaa, hoggantoonni Tirast Fandii Diyaaspooraa Ityoophiyaa Sadarkaa Idil Addunyaa, bakka buutonni waldaalee fi keessummoonni kabajaa argamuu isaanii ragaan Ameerikaatti Imbaasii Ityoophiyaarraa argame ni mulhisa.
",politics
1672,"Lammiileen Ityoophiyaa Noorweey Ooslootti argaman muummeen ministiraa Dooktar Abiy Ahimad badhaasa Noobeelii Nageenyaa bara kanaa argachuu isaanitiif gammachuu qaban hiriira bahuun ibsataniiru.

Lammiileen Ityoophiyaa kun bakka muummeen ministiraa Dooktar Abiy buufatan Hoteela Giraanditti argamuun gammachuu isaanii ibsataniiru.

Muummeen ministiraa Dooktar Abiyyis gammachuu isaanii ibsachuuf hoteelicha duratti kan argaaman lammiilee Ityoophiyaa galateeffataniiru.

Jiraattonni magaalaa Jimmaatis haaluma walfakkaatun kaleessa gammachuu isaanii ibsataniiru.

Dooktar Abiy guyyaa kaleessaa badhaasa Noobeelii Nageenyaa bara Faranjootaa 2019 Noorweey Ooslootti argamuun fudhataniiru.

Sirnicha irratti ergaa dabarsaniin, nageenyi yoo jiraate, yoo idahamne, qabeenya qabnu sirnaan fayyadamnee badhaadhinatti ceehuu dandeenyas jedhaniiru.

Dooktar Abiy haasaa isaanitiin ""Yoo ollaan nagayaan bule, nagayaan bulani.: jechuun nageenyaf xiyyeeffannaa laatan ibsaniiru.
 Badhaafamaa Noobeelii Nageenyaa 2019 muummee ministiraa Dooktar Abiy Ahimadiif booru Finfinneetti simannaan ni taasifamaaf.

Muummee ministiraa Dooktar Abiy Ahimad kaleessa Noorweey Ooslootti argamuun badhaasa Noobeelii Nageenyaa fudhachuun isaanii ni yaadatama.

Itti aanaan kantiibaa magaalaa Finfinnee Injiinar Taakkalaa Uuman Faanaa Broodkaastiing Koorporeetitti akka himanitti, muummee ministiraatif booru simannaan ni taasifama.

Simannichas Bulchiinsi Magaalaa Finfinnee fi Waajjirri Muummee Ministiraa qopheessaniiru.

Simannichi booru ganama Buufata Xiyyaaraa Idil Addunyaa Booletii kaasee amma Masaraa Mootummaatti gaggeeffama.

Itti aanaan hogganaa Biiroo Dhimmoota Koominikeeshinii Mootummaa Naannoo Oromiyaa obbo Dheeressaa Tarrafaanis simannichaaf qophiin taasifamuu beeksisaniiru.

Jiraattonni magaalaa Finfinnee fi godina addaa Oromiyaa naannawa Finfinnee simannicharratti akka hirmaatan waamichi dhiyaatera.
",politics
1673,"Jilli hoggansa olaanoo mootummaa naannoo Oromiyaa hojiidhaf Jibuutii daawwachaa jira.

Jilichi itti aanaa preezdaantii mootummaa naannichaa obbo Shimallis Abdiisatiin duurfamuudhani Jibuutii daawwachaa kan jiru.

Jibuutiitti Ambaasaaddarri Ityoophiyaa Abdulaaziiz Mahaammad jilichaaf simannaa taasisaniiru.

Jilli itti aanaa preezdaantii mootummaa naannoo Oromiyaa obbo Shimallis Abdiisatiin duurfame kun qondaaltota Jibuutii waliin hariiroo diinagdee, hawaasummaa fi siyaasaa cimsuurratti ni marihataan eegama.
",politics
1674," Waraanni obbolaa lamaan kan walficcisiisu tahuu mudannoon Iityoo Eertiraa ragaadha jedhan muummee ministiraa Dooktar Abiy Ahimad.

Dooktar Abiy sirna badhaasaa Noobeelii Nageenyaa 2019 Noorweey Ooslootti argamuun haasaa taasisaniiru.

Haasaa isaanitiinis waraanarraa faayidaan kan hin argamne tahuu waraana Iityoo Eertiraarratti yeroon qaaman hirmaadhee turetti argeera jedhaniiru.

Badhaasa Noobeelii kanas maqaa Ityoophiyaanota, Eertiraanota, Afrikaanotaa fi nagaa jaalatan maraan nan fudha jedhaniiru.

Waraana mudatee tureen obbolaan wal ajjeesanii, qabeenyi mancahee, lammiilen qayee isaanii dhiisanii buqqahaniiru, daangaas walitti cufanii maatin addaan hafeet ture; sanammoo preezdaantii Eertiraa Isaayyaas Afawarqii waliin furreerra jedhan.

Ityoophiyaa fi Eertiraan garuu diina waloo hiyyummaa qabu. Hiyyummaa keessaa bahuuf diinagdeedhan walitti hidhamuuf tumsaan hojjechuuf tattaaffachaa jirra, buhuuraalee misoomaarratti hojjechaa jirra jedhan.

Muummee ministiraa Dooktar Abiy Ahimad yaada Idahamuurratti ibsa laataniiru.

Nageenyi yoo jiraate, yoo idahamne, qabeenya qabnu sirnaan fayyadamnee badhaadhinatti ceehuu dandeenyas jedhan.

Dooktar Abiy haasaa isaanitiin ""Yoo ollaan nagayaan bule, nagayaan bulani"" jechuun nageenyaf xiyyeeffannaa laatan ibsaniiru.
",politics
1675,"Marii Ityoo- Sawud Arabiyaa bifa qaamolee mootummaa fi dhaabilee garagaraa hirmachiiseen gaggeeffameera.

Maricha Ministiri Deettaa Ministira Dhimma Alaa Ityoophiyaa aadde Hiruut Zamanee akkasumaas Ministiri Deettaan Ministira Dhimma Alaa Ahimad Sawud Arabiyaa Aldulhaziiz waliin kan hogganaan yoo tahu, marii kana ministiri Deettoonni waajiraalee mootummaa garagaraa irraa walitti babahan hirmaataniiru.

Marii gaggeeffameen hariiroo Ityoophiyaa fi Sawud Arabiyaa gidduu gama babahaan, geejjibaa, aadaa fi tuurizimii, daldaalaa fi investimeent akkasumaas hawaasumman dhimmoota caalumaatti cimsuu dandahanirratti marihtaniiru.

Aadde Hiruut Ityoophiyaa fi Sawud Arabiyaan hariiroo baroota dheera waliin qaban cimsuun walitti hidhaminsi daldalaa, investimentii fi tuurizimii caalumatti akka cimuuf ni hojjenna jedhaniiru.

Ministiri Deettaan Ministira Dhimma Alaa Sawud Arabiyaa Ahimad Aldulhaziiz gama isaanitiin hariiroo biyyoota lamaanii caalumaatti cimsuun Sae=wud Arabiyaan ityoophiyaa gara dhaabbata daldala idila addunyaatti akka makamtuuf deeggarsa cimaa ni taasifti jedhaniiru.
",politics
1676,"Muummee ministiraa Dooktar Abiy Ahimad harha Sadaasa 30,2012 Noorweey Ooslootti argamuun badhaasa Noobeelii Nageenyaa bara Faranjootaa 2019 fudhatan.

Muummee ministiraa Dooktar Abiy Fulbaana 30,2012 koree Noobeelitiin injifataa badhaasa 2019 tahuun filatamuun isaanii ni yaadatama.

Muummee ministiraa Dooktar Abiy Ahimad badhaasa Noobeelii nageenyaa bara Faranjootaa 2019 kan injifatan tumsa idil addunyaa fi nageenya naannoof gahee olaanaa taphataniin tahuu koreen Noobeelii ibsuun ni yaadatama.

Dooktar Abiy hariiroo Ityoophiyaa fi Eertiraa waggoota 20f adda citee ture haaromsuu, rakkoon Sudaan nagayaan akka hiikamu, humnoonni Sudaan Kibbaa mariidhan biyya isaanii akka tasgabbeessan, Eertiraa fi Jibuutii, Soomaaliyaa fi Keeniyaan garaagartee isaanii nagayaan akka hiikan, mariidhaf minjaalatti akka deebihan gahee olaanaa taphataniin badhaasicha injifataniiru.
",politics
1677,"Dhaabbilee naannoo qabiinsa mirga namoomaa hojjetaan mootummaan hojii damichaatti raawwatamuuf deeggarsa barbaachisu akka taasisu eeraniiru.

Guyyaan mirgoota namoomaa idila addunyaa 71ffaan mata duree "" dargaggumma nageenyaa fi mirgoota namoomaa kabajuu"" jedhuun kabajamaa jira.

Waltajicha irratti preezdaantiin Mana Murtii Waliigalaa Federelaa aadde Mahazaa Ashanaafii fi Komishinarri komishinii Mirgoota Namoomaa Ityoophiyaa Dooktar Daaniheel Baqqalaa dabalatee qamooleen damicharratti bobbahan hedduun hirmaataniiru.

Sirna kabaja kanarratti nageenyaa fi mirgoota namoomarratti mariin gaggeeffameera.

Waltajjicharratti kan argaman preezdaantiin Mana Murtii Waliigalaa Federelaa aadde Mahazaa Ashanaafii gama mootummaa Ityoophiyaan miidhaa mirga namoomaa raawwachaa akka ture kaasuun yeroo ammaa kana hirhacha jira jedhaniiru.

Ityoophiyaatti qabiinsa mirga namoomaa fooyyessuuf fooyyahinsa seeraa dabalatee dambii raggahuu kan ibsaan yoo tahu, guutummaatti hojiirra akka ooluuf qaamni hunduu tumsuu qaba jedhaniiru jechuun Hayileyesuus Siyyumtu gabaase.
",politics
1678," Fooramiin biiznasii Iityoo – Saawdii Arabiyaa gaggeeffame.

Fooramichi dhaabbilee Ityoophiyaa fi Saawdii Arabiyaa walitti kan fide yammuu tahu, harha magaalaa Finfinnee Hoteela Sharaatanitti gaggeeffameera.

Fooramichaan invastimantii kallattii alaa hawwachuu fi hidhata biiznasii cimsuurratti xiyyeeffatameera.

Waltajjicharratti hoggantoonni mootummoota biyyoota lamaanii, abbootiin qabeenyaa 150 ol tahan hirmaataniiru.

Ministir deettaan dhimma diinagdee diyaaspooraa Ministeera Dhimma Alaa FDRI Dooktar Akliiluu Haaylamikaaheel biyyoonni lamaan hariiroo baroota dheeraa qabaachuu ibsanii kanas diinagdeedhan caalmaan utubuun barbaachisaa tahuu kaasaniiru.

Ityoophiyaatti abbootiin qabeenyaa eeyyama qaban 229 Ityoophiyaatti bobbahaniiru.

Itti aanaan ministira Ministeera Dhimma Alaa Saawdii Arabiyaa Ahimad Al Qaaxaan hariiroo biyyoota lamaanii cimsuuf ni hojjenna jedhaniiru.
",politics
1679," Walgahiin ministiroota dhimma alaa Ityoophiyaa, Sudaanii fi Gibts Waashiingitanitti gaggeeffamaa ture xumurame.

Walgahii Hidha Haaromsaarratti xiyyeeffachuun Ameerikaa Waashiingitanitti gaggeeffamaa ture kanarratti ministiroonni bishaanii biyyoota sadanii hirmaachaa turaniiru.

Mootummaan Ameerikaa fi bakka buutonni Baankii Addunyaas waltajjicharratti taajjabdummaan argamaniit turan.

Walgahichaan ministiroonni dhimma alaa buhaalee walgahii ogeessotaa fi ministiroota bishaanii ilaalaniiru.

Waltajjiiwwan lamaan itti aananiin guutinsa bishaanii fi bulchiinsa isaarratti seerrii fi qajeelfamni akka qophaahu, gogiinsaa fi ittisa isaarratti kallattii kaahuuf waliigalaniiru.

Haalli qilleensaa ilaallamee seera bahu murteessuu dandahu.

Ministiroonni biyyoota sadanii akka Faranjootaa Amajjii 13, 2020 Waashiingitanitti walgahuuf waliigalaniiru.
",politics
1680,"Preezdaantiin FDRI Saahilawarq Zawdeen kabaja guyyaa saabaa fi sablammoota, ummattoota Ityoophiyaa 14ffaa irratti argamuun ergaa baga geessanii dabarsaniiru.

Preezdaant Saahilawarq lammiileen Ityoophiyaa hunduu tokkummaan biyyaa misoomsuu qabna jedha ergaa isaanitiin.

Rakkinni tokko rakkina hunda keenyaa waan taheef, wal utubnee jaalalaa fi tokkummaan biyya keenya ceesisuu qabna jedhaniiru.

Ityoophiyaan yoo jiraatte nuti kabajaan jiraanna; miidhaan tokkoo miidhaa hunda keenyaa tahuu beekuu qabna jedhan.

Ayyaanni kun ummata Ityoophiyaaf hiikkaa hedduu qaba; mirgi sabaa fi sablammoota biyya keenyaa akka kabajamuuf wabii kan tahe heera mootummaa cimsuu qabna jechuunis dubbataniiru.

Ayyaana kana siha kabajnu rakkinoota baroota darban nu mudatan darbinee guyyaa harhaa tokko jennee heera mootummaa cimsuun tokkummaan biyya jaalannu ni ijaarra jedhaniiru.

Haaluma walfakkaatun af-yaahii Mana Maree Federeshinii FDRI aadde Keeriyaa Ibraahim ayyaanni sabaa fi sablammootaa ayyaana barsiisaa tahedha jedhan.

Ayyaanni kun ayyaana miidhagina keenya muldhisuu fi tokkummaa keenya agarsiisudhas jedhaniiru.

Ayyaana kan siha kabajnu dogoggoroota duraanii sirreessaa tokkummaan misooma eegalame itti fufsiisuu qabna jechuun dubbataniiru.

Ayyaanni sabaa fi sablamoota, ummattoota Ityoophiyaa 14ffaan qopheessummaa maannoo Oromiyaatin magaala Finfinneetti kabajameera
",politics
1681,"Waadaa heera mootummaa irratti galaman eegsisuuf qabsoo guddaan taasiifameera jedhan itti aanaan preezdaantii mootummaa naannoo oromiyaa obbo Shimmallisa Abdiisaan.

Obbo Shimallis Abdiisaan guyyaa sabaa fi sablammoota ummattoota Ityoophiyaa 14ffaa qopheessummaa naannoo Oromiyaatin magaalaa Finfinnee Istaadiyamii Finfinneetti kabajamerratti argamuun haasaa taasisaniiru.

Qabsoo hadhaawaa gaggeeffameen waggaa tokko dura jijjiirrama argame itti fufsiisuuf walqixummaa fi bilisummaa hundee gadi fageeffate uumuuf karaa heeraa fi seeraa qofaan rakkoolee mulhatan furuuf yaa hojjennu jedhan obbo Shimallis.

Ayyaanni kun magaala gudditti naannoo oromiyaa Finfinneetti kabajamuun isaa gammachuu dachaa keenya jedhaniiru.

Ayyaana kana yeroo kabajnu sirbuu qofaan osoo hin taane heera biyyaattii kabajuu fi kabachiisuun walqixxummaan akka dagaagu taasisuuf hojjechuun murteessadha jedhan obbo Shimmallis.

Ammaan booda tokko roorrisaa tokko ammoo roorrifamaa tahuun hin dandahamu jedhaniiru.

Sabaa fi sablamoota, ummattoota gidduutti jaallalli, walkabajuu fi aadaan waliin jirachuu akka dagaaguuf hojjechuun gahee qaama hundaa tahuu akka qabus ibsaniiru.

Sirna kabaja ayyaana sabaaf sablamoota fi ummattoota Ityoophiyaa 14ffaa kana irratti af yaahiin Mana Maree Federeeshinii Keeriyaa Ibraahiim, preezdaantiin FDRI Saahilawarq Zawdee, itti aanaan muummee ministira FDRI obbo Dammaqaa Makoonnan, preezdaantiin Mana Murtii Waliigalaa FDRI Mahaazaa Ashannaafii, afhyaahiiwwan manneen maree naannolee, aangahoonni mootummaa olaanoon, abbootiin Gadaa, hoggansi amantii fi bakka buutonni sabaa fi sablamootaa argamaniiru.
",politics
1682,"Ayyaanni saba, sablamootaa fi ummattoota Ityoophiyaa 14ffaan kabajame.

Ayyaanichi qopheessummaa naannoo Oromiyaatin bakka hoggansi federaalaa fi naannolee, bakka buutonni sabootaa fi ummattootaa, abbootiin Gadaa, abbootiin amantaa, dargaggoonni argamanitti magaala Finfinneetti kabajameera.

Jiraattonni magaalaa Finfinnees ayyaanicharratti hirmaataniiru.

Agarsiisni sabaa fi sablamoota, ummattootaa dhiyaachtera.

Guyyaan sabaa fi sablammoota, ummattoota Ityoophiyaa 14ffaa baranaa mata duree ""Waadaan heera mootummaa, nageenya waaraa keenyaf"" jedhuun kabajameera.",politics
1683,"Ministira Dhimmaa Alaa Sawud Arabiyaa Ahimad Alqaaxaaniin kan durfamuu fi miseensoota 50 kan qabu jilli gareen mootummaa fi daldalaa biyyatti Finfinnee galaniiru.

Garichi daawwannaa guyyaa sadiif kaleessa galgala Finfinnee klan galan.

Jilli kun buufata xiyyaaraa idila addunyaa Booleee siha gahu Ministiri Deettaan Ministira Dhimma Alaa aadde Hiruut Zamanee simannaa taasisaniiruuf.

Garichi turtii isaatiin qaamolee mootummaa garagaraa fi miseensoota diinagdee kutaa dhuunfaa waliin hariiroo Ityoophiyaa fi Sawud Arabiyaa cimsuu dandahu irratti marii ni taasisu.
",politics
1684,"Waltajjiin Hoggantoota Afrikaa, Kaariibiyaanii fi biyyoota Paassifikii 9ffaan Keeniyaa Naayroobiitti gaggeeffamaa jira.

Jilli Ityoophiyaa Ambaasaaddar Maarqoos Takleen durfamu waltajjii kana iratti hirmaachaa jira.

Gamtaa Awrooppatti Ambaasaaddarri Ityoophiyaa obbo Gurum Abbay, Keeniyaatti Ambaasaaddarri Ityoophiyaa obbo Mallas Alem fi Ministira Maallaqaatti daayreekteerri hariiroo Gamtaa Awrooppaa obbo Balaachaw Bayyanaa jila kana keessatti kanneen argaman tahuu ragaan Imbaasii Ityoophiyaa Keeniyaa argame ni mulhisa.
",politics
1685,"Hoggantoonni ittisaa Somaalii Laand Raayyaa Ittisaa FDRItti ajajaa damee bahaa waliin marihatan.

Turmaata isaanii Dirree Dawaatin dhimmoota nageenya naannichaarratti marihataniiru.

Gada hambaa naannoo Harariis daawwataniiru.

Hoggantoonni kunneen magaalaa Harar yammuu gahan hogganaa Biiroo Bulchiinsaa fi Nageenyaa Hararii obbo Naasir Yuuyyaa dabalatee hoggantoonni olaanoo naannichaa, abbootiin amantaa fi hoggantoonni raayyaa ittisaa ajaja bahaa simanna taasisaniifiru.
",politics
1686," Fiinlaand filannoo Ityoophiyaa deeggaruuf waliigaltee Yuuroo kuma dhibba 8 mallatteessite.

Waliigaltichi kan mallatteesse Fiinlaandii fi Sagantaa Misoomaa Dhaabbata Mootummoota Gamtoomaniiti.

Deeggarsi maallaqichaa Boordiin Filannoo Ityoophiyaa filannoo haqa qabeessa, hirmaachisaa fi amanamaa gaggeessuuf qophii taasisu gargaaruuf oola jedhameera.

Deeggarsichi dandeettii humna namaa cimsuuf kan ooludha.

Waliigalticha Ityoophiyaatti Ambaasaaddarri Fiinlaand Heleenaa Eeraaksineenii fi sagantichatti bakka buhaan Ityoophiyaa Tuurhaan Saaleeh mallatteessaniiru.
",politics
1687,"Humna nagaa kabachiisaa raayyaa ittisa biyyaa FDRI ergama Dhaabbata Mootummoota Gamtooman jalatti Abiyeetti bobbaheef badhaasni kenname.

Badhaasichas kan laatan Sudaanitti Ambaasaaddara guutuu fi ergamaa addaa FDRI Shifarraaw Jaarsoti.

Badhaasni kun kan laatame humna nagaa kabachiisaa Baataaliyoonii Luusii Mootaraayizd 21ffaa marsaa 7ffaa fi 8ffaadhafi.

Ambaasaaddar Shifarraaw ergaa dabarsaniin humni nagaa kabachiisaa FDRI bakka bobbahetti fudhatama hawaasaa waliin, ergamasaa bahachaa jiraachuu ibsaniiru.

Waltajjicha cinaadhan guyyaan sabaa fi sablammootaa ummattoota Ityoophiyaa 14ffaanis kabajameera.

Waltajjicharratti agarsiisni ergama raayyaa ittisa biyyaa fi aadaa biyyaa agarsiisan dhiyaataniiru.
",politics
1688,"Ministiri Deettaan Ministira Dhimma Alaa aadde Hiruut Zamanee Itti aanaa Ministira Dhimma Alaa Sawud Arabiyaa Ahimad Alqaaxaan guyyaa harha waajjira isaanitti simachuun waliin marihataniiru.

Ministiri Deettaan Ministira Dhimma Alaa aadde Hiruut Zamanee hariiroon Ityoophiyaa fi Sawud Arabiyaa hariiroo mootummaa fi mootummaa irra darbee hariiroo ummataa fi ummataa baroota dheeraa waliin kan qabanidha jedhan.

Hariiroon dippilomaasummaa biyyoota lamaanii 1940 kan eegale yoo tahu, hariiroon Ityoo-Sawud siyaasaa, diinagdee, investimeent, tuurizimii fi misoomaan caalumaatti cimsuun waliin hojjechuu akka qabaan eeraniiru.

Itti aanaa Ministira Dhimma Alaa Sawud Arabiyaa Ahimad Alqaaxaan gama isaanitiin simannaa taasifameef galateeffachuun hariiroo baroota dheeraa biyyoota lamaan gidduu jiru cimee akka itti fufuu biyyi isaanii hojjechaa jiraachu ibsaniiru.
",politics
1689,"Waltajjiin hubannoo uumuu sagantaa fi dambii Paartii Badhaadhinaa hoggantoota bulchiinsa magaalaa finfinneef kennameera.

Sadarkaa itti aanaa kantiibaatti hogganaa qindeessaa olaanaan giddugala ijaarsa sirna dimokiraasii fi miseensi hojii raawwachiftu paartii Badhaadhinaa obbo Tasfaayee beeljigee waltajjicha irratti argamuun leenjitootaaf ibsa laataniiru.

Kaayyoon leenjicha inni guddaan; hoggantootaa sadarkaan jiraanii fi miseensoota hundaaf sadarkaa adeemsa paartii irra jiru ragaan qindaahaan akka jiraatu taasisu.

Sagantaa fi dambii paartii Badhaadhinaa irratti marii taasisuun yaadoota biro walitti qabuu.

Paartiin Badhaadhinaa baatii dhufutti dhaabbilee gurguddaa fi hojiiwwaan siyaasaarratti hubannoo uumuuf kan qophaahe tahuu obbo Tasafaayeen ibsaniiru.

Leenjichi hoggantoota magaalaa marsaa 2 kan kennamu yoo tahu, marsaa jalqabaan lenjitoonni 1600 ol hirmaataniiru.
",politics
1690," Waltajjiin hariiroo obbolummaa ummattoota Amaaraa fi Afaar cimsu harhaa fi booru magaalaa Samaraatti taa'ama.

Waltajjicharratti hirmaachuuf jjilli preezidaantii mootummaa naannoo Amaaraa obbo Tamasgeen Xiruunahiin duurfamu magaalaa Samaraa yammuu ga'u preezidaantii mootummaa naannoo Afaar obbo Awwal Arbaa dabalatee hoggantoonni hojii olaanoo, abbootiin amantaa fi jarsooliin biyyaa simannaa taasisaniifiru.

Waltajjiichi guyyoota lamaaf kan turu yoo tahu, kaayyon waltajjichaas hariiroo obbolummaa fi walitti dhufeenya seena qabeessa ummattoota lamaanii cimsuudha jedhameera.",politics
1691,"Muummee ministiraa Dooktar Abiy Ahimad Ityoophiyaanota Afrikaa Kibbaa jiraatan waliin mari'atan.

Dooktar Abiy daawwii isanii Afrikaa Kibbaatin hoggansa amantaa, hawaasa daldalaa fi dameewwan addaddaarratti bobba'an waliin mari'ataniiru.

Ityoophiyaanonni kanneen muummee ministiraatin walarguu galateeffatanii, hojiilee biyya keessaa dinqisiifataniiru.

Nageenya lammiilee mirkaneessuu fi dhimmoota biroorrattis mari'ataniiru.

Dhimmoota ka'anirratti preezdaantii Afrikaa Kibbaa Siriil Raamaafoozaa waliin kan mari'atan ta'uu ibsaniiru.

Muummee ministiraa Ityoophiyaanonnis waltumsuu akka qaban ibsaniiru.",politics
1692,"Preezdaantiin Soomaaliyaa Mohaammad Abdullaahiin Eertiraatti daawwannaa hojii taasisaa jiru.

Preezdaant Mohaammad guyyaa harhaa daawwannaa hojii guyyaa lamaaf magaala Asmaraa yeroo gahan Preezdaantiin Eertiraa Isaayyaas Afawarqii simannaa godhaniifii jiru.

Mohaammad Abdullaahiin Preezdaant Isaayyas Afawarqii waliin dhimmoota waloo irratti marii taasisaniiru.

Preezdaantoonni lamaan dhimmoota naannichaa irrattis marii taasiisuu isaanii Ministirri Beeksisaa Eertiraa obbo Yemaana Gabramasqal fuula Twiitarii isaaniin ibsaniiru.

Waliigaltee michummaa fi walitti hidhamiinsaa baatii Adooleessaa bara 2011 erga waliif mallatteessanii boodaa hariiroon biyyoota lamaanii gama hundaan buhaa gaarii argamsiisaa jiraachuu marii isaanii keessatti ibsameera.

Dabalataan walii galteen walitti hidhamiinsa sadee Ityoophiyaa, Eertira fi Soomaaliyaan waliif mallatteesan haal gaarii irratti argamuu isaa kaasaniiru.

Yeroo itti aanuus dhimmoota Diinagdee, Nageenyaa, fi buhuraalee misoomaa irratti walitti hidhamiinsaan haala hojjechuun dandahamu irratti marihataniiru.",politics
1693,"Muummee ministiraa Dooktar Abiy Ahimad daawwii isaanii biyyoota Afrikaa xumuruun gara biyyaa deebihaniiru.

Dooktar Abiy Ahimad Muddee 28,2012 eegalee amma kaleessa Amajjii 3,2012tti daawwii hojii isaanii biyyoota Afrikaatin Riippabliika Giinii, Iikwaatooriyaal Giinii fi Riippabliika Afrikaa Kibbaa turaniiru.

Turmaata isaanii Riippabliika Giinitiin preezdaantii biyyattii Aalfaa Koondee waliin, Iikwaatooriyaal Giiniitti preezdaantii biyyattii Tewoodoor Obaamiyaang waliin, akkasumas Afrikaa Kibbaatti preezdaantii biyyattii Siiriil Raamaafoozaa waliin mari'ataniiru.

Daawwii hojii isaanitiinis hariiroo biyyoota isaanii gama hundaan cimsuurrattis mari'achuudhan waliigalteerra ga'aniiru.

Dooktar Abiy Iikwaatooriyaal Giinitiin mootummaa biyyattiirraa badhaasa niishaanii kabajaa argataniiru.

Muummee ministiraa Dooktar Abiy Ahimad mirgi lammiilee Ityoophiyaa kabajamee jiraachuu fi hojjechuurratti dureewwan biyyootii isaan daawwatan waliinii fi lammiilee Ityoophiyaa achi jiraatan waliinis mari'ataniiru.",politics
1694,"Jilli hoggansa KFO magaalaa Hararitti, Addi Bilisummaa Oromoo galma barkumeetti guyyaa harhaa ummata waliin mari'ate.

Marichaanis ummanni filannoo baranaatif akka of qopheessu waamichi dhiyaatera.

Jilichi guyyaa kaleessaa Harargee Lixaa magaalaa Ciroo fi Hirnaattis ummata waliin mari'ateera.

Jilli har'a ummata magaala Harar mari'ate booru ammoo Dirree Dawaatti ummata waliin ni mari'ata.

Maricharratti Proofeesar Mararaa Gudinaa, obbo Jawaar Mahaammad, hoggansii fi deeggartoonni paartichaa argamaniiru.

Haaluma walfakkaatuun Addi Bilisummaa Oromoo (ABO) guyyaa harhaa magaalaa Finfinfinnee galma barkumeetti ummata waliin marihateera.

Korri addaa ABO ganamaa jalqabee Galma Barkumeetti gaggeeffameera.

Kora addaa kanarratti ABOn sagantaa isaa gama siyaasaa, diinagdee, nageenya, hawaasummaa fi qophii filannoo 2012 irratti ibsa kenneera.

Jaarmiyaaleen siyaasaa Oromoo, jaarmiyaaleen sabaa fi sablammootaa, hayyoonni Oromoo fi keessummoonni hedduun waltajjicharratti hirmaataniiru.",politics
1695,"Muummee Ministira Dooktar Abiy Ahimad lammiilee Ityoophiyaa Afrikaa kibbaa waliin mari'atan.

Lammiileen Ityoophiyaa kumaatamaan lakkaawwaman Afrikaa Kibbaa Johaanisbarg Impeeriraal Wondaraarsitti Muummee Ministira Dooktar Abiy Ahimad waliin wal arguun mari'atan.

Muummeen ministira Dooktar Abiy lammiilee Ityoophiyaa Istadiyoomitti walitti qabaman argamuun haasa taasisaniiru.

Lammiileen Itiyoophiyaa Afrikaa Kibbaa jiraatan heeyyama akka argataniif Preezdaant Raamaafoosaan koree ministira dhimma alaa isaanii waliin akka gurmeessuun xiyyeeffannoon hojjetan waliigaluusaanii Dooktar Abiy dubbatniiru.

Haaloo fi ilaalchaa badaa qabannee biyyatitti badhaadhinaa fiduun hin danda'amu.

Muummeen ministira Dooktar Abiy wanta gaarii yaada fi hojjechuu qofan biyya badhaadhinaa qabdu uumun kan danda'amuu jedhaniiru.

Seenaa badaa kaleessaa dhiisuun, wanta gaarii darbeerra barachaa biyya ijaarun kan danda'amuta'uus himaniiru.

Dooktar Abiy bilisummaa Afrikaa Kibbaa qooda guddaa kan qaban Preezdaantin Afrikaa Kibbaa duranii Nelsaan Mandeellaan haloo dhiisuun wanta gaarii darbee babbaldhisuun biyya badhaadhinaa qabdu dhaloota har'af dabarsuu kan danda'an jedhaniiru.

Dooktar Abiy kabaja Ayyaana waggaa 108ffaa Paartii Koongiraasii Biyyooleessa Afrikaa Kibbaa irratti haasawa taasisuun isaanii ni yaadatama.

Haasawa taasisaniis maqaa Paartii Badhaadhinaan erga ummata Ityoophiyaa baga ittiin isin gahe ummata Afrikaa Kibbaaf dhiyeessaniiru.

Paartiin ANC paartii dhaloonni walharkaa fudhuun ijaaran tahuu kaasaniiru.

Lammiileen Afrikaa Kibbaa sirni Appaartaayidii akka kufuuf qabsoo taasiisan ummanni Ityoophiyaa kan dinqisiifatan akka tahe dubbataniiru.
Muummeen ministira Dooktar Abiy Ahimad Preezdaanti Afrikaa Kibbaa Siiril Raamaafoosaa waliin marihatan.

Gaggeessitoonni lameen marii Piriitooriyaa taasisaniin hariiroo biyyoota lameenii dhimmoota cimsuu dandahan irratti marihataniiru.

Gaggeessitoonni lameen mariidhaan booddee sanada waliigaltee mallatteessaniiru.

Keessumattu waliigaltee dhimma fayyaa fi turizimiirratti waliin hojjechuu kan dandeeesisu mallatteessaniiru.

Itti aansuun muummeen ministira Dooktar Abiy Ahimad preezdaant Siiril Raamaafoosaa waliin ibsa laataniiru.

Dooktar Abiy lammiileen Ityoophiyaa Afrikaa Kibbaa akka biyya isaanitti jiraachaa kan jiraan tahuu kaasuun, daawwannaa isaanii kanaan lammiilee Ityoophiyaa biyyicha jiraatanirratti marihachuu himaniiru.

Hariiroon Ityoophiyaa fi Afrikaa Kibbaa caalumatti akka cimuuf carraan umamuus dubbataniiru.

Preezdaanti Raamaafosaa gama isaanittin mariin isaan taasisaan hariiroo Ityoophiyaa fi Afrikaa Kibbaa caalumatti kan cimsu tahuu kaasaniiru jechuun Alaazar Taaddaleetu gabaase.",politics
1696," Paartiin Badhaadhinaa guddina Ardii Afrikaaf Paartii Koongiraasii Biyyooleessa Afrikaa Kibbaa (ANC) waliin murannoon kan hojjetu tahuu Muummeen Ministiraa FDRI Dooktar Abiy ibsan.

Dooktar Abiy kabaja Ayyaana waggaa 108ffaa Paartii Koongiraasii Biyyooleessa Afrikaa Kibbaa irratti haasawa taasisaniiru.

Haasawa taasisaniis maqaa Paartii Badhaadhinaan erga ummata Ityoophiyaa baga ittiin isin gahe ummata Afrikaa Kibbaaf dhiyeessaniiru.

Paartiin ANC paartii dhaloonni walharkaa fudhuun ijaaran tahuu kaasaniiru.

Lammiileen Afrikaa Kibbaa sirni Appaartaayidii akka kufuuf qabsoo taasiisan ummanni Ityoophiyaa kan dinqisiifatan akka tahe dubbataniiru.

Hoggantoonni ANC biyyattiitti walqixummaan caalmaatti akka mirkanaahuu fi badhaadhina biyyattiif murannoon akka hojjetan amantaa qaban ibsaniiru.

Hariiroon biyyoota lamaanii baroota dheeraa kan lakkoofsise tahuu kan ibsan Dooktar Abiy, seenaan ummattoota biyyoota lamaanii tokko taasisu hojjetamaa akka jiru dubbataniiru.

Turtii Neelsan Maandeellaan Ityoophiyaa keessatti taasisan eeruun, Ityoophiyaan bilisummaa fi mirga namoomaa Maandeellaan qabsaaheef ni eegdi jedhan.

Iddoo Seenaa qabeessa Maandeellaan Ityoophiyaa keessatti keessa turan biyyoonni lamaanuu waliin misoomsuu akka qaban waamicha dhiyeessaniiru.

Dooktar Abiy Paartiin Badhaadhinaa akka Paan Afrikaatti ummattoota biyyoota lamaanii fi Ardichaaf ANC waliin tahuun murannoon ni hojjeta jedhan.
Daawwii hojiif Afrikaa kibbaatti kan argaman Muummeen Minstiraa FDRI Dooktar Abiy Ahimad kabaja Ayyaana waggaa 108ffaa Paartii Koongiraasii Biyyooleessa Afrikaa Kibbaa irratti hirmaataa jiru.

Ayyaanichi magaalaa Kiimbarliitti kabajamaa kan jiru yoo tahu Preezdaantii biyyattii dabalatee hirmaattoonni hedduun irratti argamaniiru.

Muummeen Ministiraa Dooktar Abiy Ahimaad affeerraa Preezdaantiin biyyattii Siiriil Raamaafosaan taasiisaniifin guyyoota lamaaf biyyattiitti daawwannaa hojii irra jiru.

Kabaja ayyaana waggaa 108ffaa kana irratti Dooktar Abiy dabalatee hoggantoonni hedduun argamaniiru.

Muummeen Ministiraa Dooktar Abiy Ahimad daawwii isaaniin dhimmoota garaagaraa irrattii hoggantoota fi angahootaa biyyattii sadarkaa garaagaraa waliin marii ni taasisuu jedhamee eeggama.

Mootummaan Afrikaa Kibbaa Lammiilee Ityoophiyaa biyyattii keessatti argamaan Faayidaa fi mirga isaanii akka eegsisuuf waamicha ni dhiyyeessu jedhameera.

Dabalataan guyyaa booru Istaadiyeemii Joohaanisbargittii hawaasa waliin wal arguuf qophiin xumurameera.",politics
1697,"Waltajjiin hariiroo obbolummaa ummattoota Amaaraa fi Afaar cimsu harhaa fi booru magaalaa Samaraatti taa'ama.

Waltajjicharratti hirmaachuuf jjilli preezidaantii mootummaa naannoo Amaaraa obbo Tamasgeen Xiruunahiin duurfamu magaalaa Samaraa yammuu ga'u preezidaantii mootummaa naannoo Afaar obbo Awwal Arbaa dabalatee hoggantoonni hojii olaanoo, abbootiin amantaa fi jarsooliin biyyaa simannaa taasisaniifiru.

Waltajjiichi guyyoota lamaaf kan turu yoo tahu, kaayyon waltajjichaas hariiroo obbolummaa fi walitti dhufeenya seena qabeessa ummattoota lamaanii cimsuudha jedhameera.",politics
1698,"Itoophiyaadhaaf filannoo biyyaaleessaa yeroo isaatti gaggeessuun dirqama Heera mootummaa biyyattii guutuudha jedhan, Ministirri Mummee Dr Abiy Ahimad.

MM Abiy yeroo daawwannaa hojiif Afrikaa Kibbaa jiranitti pirezidaantii biyyattii Siriil Raamaafozaa waliin Dilbata Magaalaa ibsa waloo miidiyaalee biyya keessaafi biyya alaatiif kennan, filannoo barana gaggeessuun paartilee siyaasaa biyyattiifis ta'e lammiileef barbaachisaadha jedhan.

Filannichi baatii Caamsaa ykn Waxabajjii kan gaggeeffamu ta'uu garuu ammatti akka hin beekne dubbataniiru.

Yeroo filannichi itti gaggeeffamu kan murteessuu boordii fillaannoo ta'u yaadachuun, mootummaa seera qabbeessa qabaachuuf filannoo gaggeessuun murtessaa ta'u himaniiru.

Rakkooleen hedduun kan akka loojistikaa, nageenyaafi tasgabbii biyyattii keessatti osoo mul'atanii attamiin filannoo gaggeessuun danda'ame jechuun gaaffii dhiyaateef wayita deebiisan, ''Rakkoon osoo hin jirraannee ta'e filannoo gaggeessuunuu hin barbaachisu ture.

Rakkoolee amma jiran kanneen haala dimokiraatawaafi nagaa ta'een hiikuudhan mootummaa seera qabu hundeessuuf filannoo gaggeessuu qabna,'' jedhaniiru.

Filannichi akka dabarfamuuf sababiiwwan ka'an hedduun jiraachusaanii kan yaadatan MM Abiy, ''Akka kiyyaatti yeroodhuma isaatti haala nagaafi dimokiraatawaa ta'een filannoo gaggeessuun paartilee siyaasaa biyyattiifis ta'e lammiileef gaariidha,'' jedhan.

Kanaafuu, gama motummaatiin filannichaaf qophaa'oo ta'u himanii, yeroonsaa yoom akka ta'e boordiin filannoo kan himu ta'as jedhan.
Kana malees, gaaffii badhaasa Noobelii Nagaa ilaalchiisuun komii dhiyeenya pirezidaantiin Ameerikaa Donaald Tiraamp duula na filadhaa irratti kaasan ilaalchisee gaaffii dhiyaateef deebii yoo kennaniin, ''Ani dhugaa dubbachuuf ulaagaa namoonni badhaasa Noobeeliitiif ittiin filataman maal akka ta'e hin beeku.

Kanaafuu, gaaffiin Mr Tiraampis Itoophiyaaf osoo hin taanee koree badhaasa Noobelii kan Osilootti argamuutti dhiyaachu qaba,'' jedhan.

Gama dhimma nagaa buusuu ittiin badhaafamanii yoo dubbatanis ""Anis badhaasaaf jedhe osoo hin taane kanan hojjadhe, nageenyii hunda keenyaaf murtessaa waan ta'eefiidha,"" jedhaniiru.

Waa'ee walii galuun dadhabamuu marii Hidha Guddichaarratti Itoophiyaafi Masrii jidduutti ilaalchisuunis, Itoophoyaan yeroo hunda nagaan Masiriifi Sudaan waliin haala walqixa ta'een bishaan Abbayyaatti fayyadamtu barbaaddi jedhaniiru MM Abiy.

Ammas Pirezidaanti Raamaafozaa akka dura taa'aa Gamtaa Afriikaatti garee lamaan waliin marii taasisuun haalicha karaa nagaatiin furmaata aragmsiisuu ni danda'u amantaa jedhu akka qaban dubbatan.

Nagaan bu'uura waan hundaati kan jedhan Dr Abiy, ''Nagaa malee nuti Afrikaanoonni karaa kamiiyyu badhaadhu hin dandeenyees'' jedhaniiru.

Kanaafis Pirezidaant Raamaafozaa dhimmicha irratti hirmaachuun ""Furmaata gaariif fiduu akka danda'u nan abdadha"" jechuun akka garee lamaan marisiisuuf gaaffachu himan.

Pirezidaanti Raamaafozaanis gamasaanitiin, qaamoolee lamaanuu dubbisuuf karoora qabaachu himanii, dhimmichis mariidhaan furmaata ni argata jedhanii akka abdadha himaniiru.",politics
1699,"Mormitoonni hedduun daandii magaala guddoo Iraan, Teehraan'tti bahuun dallansu qondaltoota biyyattiirraa qaban ibsataniiru.

Mormitoonni kun akka jedhanitti qondaaltonni xiyyara Yukireen hin haleelle jechuusaaniirraa kan ka'e kan daandii magaala Teehran'tti bahuun mormii isaanii kan ibsatan.

Pireezidaantii US Doonaald Tiraamp mormii ""nama kakaasu"" jechuun fuula Tiwiitaraasaaniirratti maxxansuun namoota mormiif bahan kana deeggaraniiru.

Iraan xiyyaraa imaltoota 176 qabatee imalaa ture ""osoo hin beekin"" haleele jechuun gaafa Sanbataa amantee jirti.

Haleellaa kun erga Ameerikaan Komaandar Qaasim Sooleemanii Amajjii 3 Baagdaad'tti ajjeeftee booda Iraan raawwachaa turte keessaati.

Lammiileen Iraan, Kanaadaa akkasumas lammiileen Yukireen, UK, Afgaanistaanfi Jarman imaltoota haleellaa xiyyaara kanaan lubbuunsaanii darbedha. 
Barattoonni yunivarsiitii lama, Shariifiifi Amiir Kabiir, osoo mormiif hin bahin dura awwalcha imaltoonni lubbuunsaanii darbee daawwataniiru. Mormiinis cimuun galgalarra gara cimsanii mootummaa Iraan moirmii isaanii dhageesisifachuutti ce'an.

Miidiyaan Faars jedhamu hiriira ture hordofaa ture ammoo namoonni 1,000 ta'an hiriiraa bahan sagalee mormii dhageesisuufi suuraa Soleemanii cicciruu isaanii baaseera.

Barattoonni mormiif bahan kunneen namoota haleellaa xiyyaraa Iraan keessa harkan akka seeratti dhiyaatan gaafataniiru.
Faars akka gabaasetti mormitoonni daandii cufanii turan ""bittinaa'aniiru"" jedheera. Gabaasaalee miidiyaa hawaasummaarra gaazii imimmaanessu yoo dhukaafamu ni agarsiisu.

Fayyadamtoonni miidiyaa hawaasummaa tarkaanfii mootummaan fudhaata jirurras sirrii akka hin taane dubbachaa jiru.

Namni tokko Tiwiitarasaarrratti akkas jedheera: ""Qondaltota biyya kiyyaa yoomuu dhiifama hin godhuuf, isaan waan uumame bakka itti uumame dhaabatanii sobanidha.""

Mormitoonni kunneen warre yeroo darbe Komaandar Soleemaniin ajjeefamuun booda Iraan deggaruuf daandiitti bahan waliin wal bira qabamee yoo ilaalmu baay'ee xiqqaadha. 
Pireezidaant Doonald Tiraamp afaan Ingiliiziifi Faransaayiin Tiwiitarasaaniirratti akkas jechuun maxxansaniiru: ""Lammiilee Iraan goototaafi rakkachaa jiraniif: Ani ergan pireezidaantii ta'ee muudame isin wajjiin dhaabbachuu eegalee, mootummaan kiyyaa ammaallee isin wajjiin jira.

""Mormii keessan dhiheenyatti hordofaa jirra. Kaka'uumsi keessaan nama ajaa'iba.""

Ministirri Hajaa Alaa Maayik Poompiyoon Tiwiitarasaaniirratti viidiyoo lammii Iraan hiriiranirratti akkas jedhan maxxansaniiru: ""Sagaleen lammiilee Iraan ifa. Isaaniis soba sirnichaan, malaammaltummaan, dadhabbii raawwachiisummaaniifi gara jabeenyummaan laaqameen hedduu nuffaniiru.

Nutis lammiilee Iraan jireenya kanarraa fooyyee qabu akka jiraataniif isaan cinaa ni dhaabbanna.""
Ambaasaaddarri UK Roob Makeer ammoo Iraan keessatti saatii sadiif to'annoo jala kan ture yoo ta'u gocha kana UK'n 'seera idil-addunyaa cabsuudha' jechuun balaaleeffateetti.

Obbo Roob mormii mooraa yunivarsiitii Amiir Kaabii alatti taasifamerratti to'atamanii kan turan yoo ta'u booda garu gad dhiifamaniiru.

Minisrirri Hajaa Alaa UK Doominik Raab eega ambaasaaddarri UK Roob Maakiree to'annaa jala oolfaman booda gocha ta'e sana seera idil-addunyaan ala kan ta'e akka ta'e ibsaniiru.
Guyyoota sadiif Iraan xiyyaara Yukireen haleeluushee haalaa turte.

Ta'us garuu, Sanbata ganama TV biyyattiirratti xiyyaricha haleeluushee amantee jirti.

Birgaadar Jeneraal Alii Hajiizadeeh turan waan mudate kan ifa godhan.

Aanga'aan kun akka jedhanitti opereetarri misaa'eelaa of danda'eefi kophaasaatti kan murtee fudhate. Innis dogoggoraan, ""misaa'eela haleellaa"" Iraan irratti taasifamaa jiru se'ee xiyyaararratti haleellaa raawwate jedhan.

""Innis murteessuuf sekoondii 10 qaba ture. Haala kana keessatti haleeluuf haleeluu dhabuu murteessuu qaba ture ta'us garuu murtee dogoggoraa fudhate, "" jedhan Jen Hajiizadeeh.

""Namoota qunnamuufi mirkaneessuun dirqama qaba ture. Garuu sirni walqunnamtii rakkina qaba ture.""

Jen Hajiizadeeh waraanni fuulduraaf, ""dogoggora"" akkanaarra of qusachuuf sirnasaa ni foyyeessa jedhan.

Jen Hajiizadeeh gaafa Roobii waan uumame aanga'ootaaf ifa taasisaniiru. Isaanis haleellaa kana keessaa harka qabaachuushee maaf haalti jechuun gaafii kaasaniiru.

Ayaatolaa Komaanii gama isaanitiin, ""dogoggora namaa"" akka ture dubbataniiru. Pireezidaant Hasan Ruhaanii gamasaaniitiin Iraan ""dogoggora uumameen baay'ee gaabbiteetti,"" jedhan.

Ministirri Hajaa Alaa Jaavaad Zariif Ameerikaa qeeqaniiru. ""Yeroo rakkoo kanatti dogoggora bulchiinsa Ameerikaatiin uumamedha, "" jedhan. 
Pireezidaantiin Yukireen Voloodomayir Zeleniskiifi Kanaadaa Jastiin Tiruudawu Sanbata Obbo Rouhaanii waliin dubbataniiru.

Obbo Jastiin Tiruudawu akka baay'ee ""haaraniifi rifatan"" ibsaniiru. Isaanis Obbo Ruhaaniitti qorannoo guutuu ""wanti hamaa kun akkatti raawwate ifa taasisuu,"" jiraachuu himaniiru.

Obbo Jastiin Tiruudawu akka jedhanitti: ""Kanaadaan hanga qaamni haleella kana raawwate itti gaafatamummaa fudhatuttiifi maatii miidhamtootaaf haqni argamutti hin boqonnu,"" jedhan.

Beenyaaniifi dhiifamni akka gaafatamuuf kan barbaadan Obbo Zeelensikiin, Pirezedaant Ruhaaniin ""namoota haleellaa kana keessaa harka qaban hunda gara seeraatti akka dhiyaatan waada galaniiru,"" jedhan.
",politics
1700,"Waltajjiin marii hayyootaa dhalattoota naannoo Kibbaa magalaa Hoossaahinaatti gaggeeffamaa jira

Hogganaan waajjira Paartii Badhaadhinaa naannichaa obbo Mogas Baalchaa akka ibsanitti, marichi rakkinoota naannichatti uumaman yaada tasgabbaahen furmaata ceesisaan qindeessuuf gahee qaba jedhaniiru.

Hayyoonni waltajjicharratti argaman halaa yeroo ammaa fi kallattii fulduraarratti kan marihatan tahuun ibsameera.

Waltajjichi guyyaa lamaaf itti fufa.",politics
1701,"Ministeerri Nageenyaa hoggantootaa fi koomiishinaroota nageenyaa fi bulchiinsa naannolee waliin mari'ate.

Ministeerichi maanuwaalii raawwachiisaa gorsaa garee bilisaa fi sagantaa tajaajila hawaasaa, tola ooltummaa biyyaalessaarratti marii gaggeessera.

Ministirri ministeerichaa aadde Mufariyaat Kaamiil gareen gorsaa bilisaa hawaasa gidduudha kan filataman tahuu ibsaniiru.

Garichi yakka duursanii ittisuurratti tajaajila poolisii laachuu akka dandahuu fi poolisii waliin tahuun qindoominaan tajaajila hawaasaa qulqulluu fi bilisa tahe ni laata jedhaniiru.

Sagantaa tajaajila tola ooltummaa biyyaalessaa irrattis marihatameera.

Saganticha eegalchiisuuf qaamolee dhimmi ilaallatuuf hojiin hubannoo uumuurraa eegalee hojiilee hedduun hojjetamuu ibsameera.

Hojii barbaaddonni koolleejjii fi yuunvaarsiitiiwwan garaagaraa irraa ebbifamanii qaama sagantichaa tahuuf galmaahaniiru.

Haatahuutii, aanolee tokko tokkotti hanqina odeeffannoorraa kahuun akkaataa barbaadameen galmee gaggeessuun hin dandahamne jedhameera.

Naannoleen rakkoo kana furuun adeemsa galmee saffisiisuu akka qaban dubbatamuu isaa ragaan ministeericharraa argame ni mulhisa.",politics
1702,"Mariin Hidha Haaromsaarratti Ityoophiyaa, Sudaanii fi Gibts gidduutti gaggeeffamaa ture buhaa gaariin xumuramuun ibsame.

Jilli ministiroota bishaanii fi ministiroota dhimma alaa Ityoophiyaa, Sudaan fi Gibts Hidha Haaromsaa Ityoophiyaarratti baatii Faranjoota Amajjii 13 hanga 15, 2020 Waashiintan Diisiitti mariin gaggeessaa turan buhaa gaariin xumuramuu Ameerikaatti Imbaasiin Ityoophiyaa ibseera.

Marichi kan gaggeeffame bakka ministirri Maallaqaa Ameerikaa Istevan Munshiinii fi preezdaantiin Baankii Addunyaa Deeviid Maalpas argamanittidha.

Hidhi Haaromsaa waqtii roobaa keessa ji'oota Adoolessaa fi Hagayyaa keessa akka guutamuu qabutti waliigalameera.

Guutinsi jalqabaa hatattamaan hanga meetira 595 gahutti kan gaggeeffamu tahuun waliigalameera.

Kun ammoo humna ibsaa gamanumaan maddisiisuu akka danda'uufidha.

Haata'u malee, waliigalteen dhumaa kan mallattaa'u baatii Faranjootaa Amajji 28-29,2020tti Waashingitan, Ameerikaatti jedhame.

Waliigalteen giddu galeessummaa ministira Maallaqaa Ameerikaa fi prezedaantii Baankii Addunyaan gaggeeffamaa ture fedhii Itoophiyaan dursite humna elektiriikaa maddisiifachuuf barbaaddu ilaalcha keessa kan galchedha.

Haatahuutii, yoo waqtiin gogiinsaa biyyoota Gibtsii fi Sudaan keessatti kan dheeratuu fi hammaatu ta'e garuu tarkaanfiiwwan rakkoon kun ittiin dandamachuu dand'an kaa'amaniiru.",politics
1703,"Miseensonni Mana Maree Bakka Buhoota Ummataa FDRI daawwannaa tasaa manneen murtii federaalaatti gaggeessaa jiru.

Miseensonni koree dhaabbii seeraa, haqaa fi demokraasii mana marichaa guyyoota afuriif mana murtii sharihaa dabalatee, manneen murtii sadarkaa jalqabaa, olaanaa fi waliigalaa ni daawwatu jedhameera.

Korichi manneen murtii kunneen tajaajilaa haqaa sirrii laachuu irratti ergama itti laatame haala itti bahaa jiran qaamaan argamuun sakkatahuuf akka tahe ibsameera.

Daawwannaa kanaanis tajaajilamtoota, abbootii murtii, hojjettootaa fi hoggantoota waliin marii gaggeessuun haqa argame irratti deeggarsaa, hordoffii fi tohannoo gochuuf akka tahe walitti qabaan koree xiqqaa dhimmoota seeraa obbo Haddush Azanaw ibsaniiru.

Keessattuu haqa mirkaneessuu irratti dhaabbiileen kunneen hanqinaa fi cimina qaban irratti kan xyyeeffatan tahuu ibsaniiru.
Manni marichaa buhura itti gaafatamummaa itti laattameen rakkooleen akka hiikkatan gochuu irra darbee bakka tarkaanfiin fudhatamuu qabutti adabsiisuuf aangoo akka qabu ibsameera.

Dhaabbilee kunneen keessatti hanqinaaleen dhiyeessa meeshaalee fi rakkooleen sadarkaa sadarkaan jiran akka furmata argataniif deeggarsa barbaachisu kan taasisu tahuu obbo Haddush dubbataniiru.",politics
1704,"Manni barumsaa barattoota faaruu biyyaalessaa sagalee ol kaasanii hin faarsine adabu, mormii kaase.

Manni barumsaa mormii kaasise kun Taayilaanditti argama.

Manni barumsichaa barattoonni wayita faaruu biyyaalessaa faarsan sagalee isaanii ol kaasanii akka faarfatan barbaada.

Faallaa kanaan barattoota sagalee isaanii gadi qabanii faarsan, irra deebiin akka faarsan taasisa.

Barattoonni wayita faaruu biyyaalessaa Taaylaand faarsan manni barumsichaa meeshaa hamma sagalee isaan maddisiisan madaalu ni fayyadama.",politics
1705,"Iiraanitti ambaasaaddarri Ingiliiz tohannoo jala oolfamaniiru.

Iiraanitti hoggantoonni mootummaa xiyyaaraa Yuukreen dhukaasun kuffisuu erga ibsanii booddee mormii ummanni kaaseen walqabatee amabaasaddari Ingiliiz tohannoo jala oolfamun beekame.

Ambaasaaddar Roob Maakeeyri hoggantoota Iiraaniin sahaatii sadiif qabamee kan ture yoo tahu, Ingiliiz ambaasaaddarichi tohannoo jala oolun isaa sirrii miti, seera addunyaa kan cabsudha jetteetti.

Ambaasaaddarichi tohannoo jala kan oolfamaan sirna yaadannoo namoota balaa xiyyara Yuukreeniin duhan qophaaherrattidha.

Ambaasaaddar Roob Maakeeyri sirnicha erga hirmaatanii booda gara imbaasii Ingiliizitti erga deebihanii poolisiin tohataman.

Raayyaan Ittisa Biayyaa Iiraan ibsa baasenis qaamoleen dogoggoraan xiyyaaricha rukutanii kuffisan kan itti gaafataman tahuu ibseera.

Dogoggora uummameef dhiifama gaafatee, kana booda of eeggannaan kan taasifamu tahuu beeksiseera.

Preezdaantiin Iiraan Haasan Roohaaniin karaa Twiitara isaanitiin akka beeksisanitti, dogoggorichi dogoggora dhiifama hin qabnedha jedhaniiru.

Muummee ministiraa Kaanaadaa Justiin Truudoon kaleessa akka beeksisanitti, xiyyaarichi rukutamee kufuu ragaan na gaheera jedhaniit turan.

Preezdaantiin Ameerikaa Doonaald Traampis xiyyaarichi rukutamee kufuu akka hin oolle ibsaa turaniiru.

Ragaalee nageenyaa waabeffachuudhan miidiyaalen xiyyaarichi kufuudhan dura miisaahelli dhukaafamuu gabaasaa turaniiru.",politics
1706,"

Finfinnee, Amajjii 4, 2012 (FBC) – Koonfaransiin sosochii nageenya tiraafikaa magaalaa Adaamatti gaggeeffameera.

Koonfaransichi qopheessummaa Abbaa Taayitaa Geejibaa Oromiyaa fi Ministeera Geejibaa Federaalaatiin gaggeeffameera.

Itti aanaan hogganaa Abbaa Taayitaa Geejiba Oromiyaa obbo Ahimad Abbaa Gissaa sagantaa kanarratti akka dubbatanitti balaa tiraafikaa yeroodhaa yerootti dabalaa jiru xiqqeessuuf qindoominaan hojjechuun murteessadha jedhaniiru.

Rakkoo balaa tiraafikaa fi furmaata isaarratti koreen poolisii Oromiyaa fi Abbaa Taayitaa Geejibaa Oromiyaarra walitti babahe qorannoo gaggeessaa turuun ibsameera.

Haaluma kanaan ariitii, lafoo deemtotaaf dursa kennuu dhabuu, naamusa konkolaachisaa, rakkoon teekiniikaa fi kanneen biroo sababa ijoo tahuun ibsamaniiru.

 

Akka ragaan Biiroo Dhimmoota Kominikeeshinii Mootummaa Naannoo Oromiyaarra argannee muldhisutti gargaaraan komishiinaraa komishiinii Poolisii Oromiyaa Taammiraat Dhaabaa gamasaaniitiin rakkoo balaa tiraafikaa xiqqeesuu kan dandeenyu tumsa nama hundaatiin waan taheef qaamoleen dhimmi ilaalu hirmaannaa taasisuu qabu.

Bakka deemnu hundattis hawaasni keenya seera tiraafikaa eegee akka imaluufi olaantummaa seeraa kabachiisuu keessatti qoodasaa akka bahatuuf hubannoon hawaasaa bakka hundatti uumamuu qaba.
",politics
1707,"Finfinnee, Amajjii 4, 2012 (FBC) – Gareen humnoota mormituu Liibiyaa Raashiyaa Mooskotti waliigaltee dhukaasa dhaabuu mallatteessuufi.

Waliigalticha dhaabbata mootummoota gamtoomaniin beekkamtii kan qabu bulchiinsa Faayz Al Saaraajii fi garee mormituu Jeneraala Kaliif Haaftaar gidduutti guyyaa harhaa ni mallatteeffama jedhameti eegama.

Faayz Al Saaraaj haasa televizhiniin taasisaaniin lammiilen Liibiyaa waan darbe cufan fuulduraaf akka yaadan waamicha dhiyeessaaniru

Lammiileen Liibiyaa hundu nageenyii fi tasgabbii akka buuhuuf gahee isaanii akka bahatan eeraniiru.

Waliigaltichi rakkoo nageenya biytyatti ni fura jedhameeti eegama.",politics
1708,"Finfinnee, Amajjii 4, 2012 (FBC) – Bulchiinsi magaalaa Finfinnee jireenya lammiilee geeddaruuf sochii taasisaa jiruuf beekamtii argate.
Manni Maree Bakka Buhoota Ummataa FDRI hojii bulchiinsa magaalichaa kan dinqisiifatu tahuu af yaahiin mana marichaa obbo Taaggasaa Caafoon beeksisaniiru.

Itti aanaan kantiibaa magaalaa Finfinnee Injiinar Taakkalaa Uumaa fi kaabineen isaanii miseensota mana marichaa waliin marihataniiru.

Miseensonni mana marichaa kaabineen amma magaalicha hogganaa jiru taayitaa ega qabatee eegalee hojiilee bulchiinsa magaalichaatti hojjetamaa jiran dinqisiifachuudhan, magaalota biyyattii biroofis fakkeenya gaarii tahuu beeksisaniiru.

Bulchiinsa magaalichaa waliin hojjechuufis kutannoo fi fedhii jiru ibsaniiru.

Injiinar Taakkalaanis beekamtii mana marichaatif galateeffatanii, bulchiinsi magaalichaa jireenya lammiilee geeddaruuf itti fufiinsan kan hojjetu tahuu ibsaniiru.

Manni marichaa Injiinar Taakkalaa Uumaaf beekamtii fi badhaasa laatera.
",politics
1709,"Finfinnee, Amajjii 5, 2012 (FBC)  – Ameerikaatti gargaaraan barreessaa dhimmoota Afrikaa Tiiboor Naazh Ityoophiyaa dabalatee biyyoota Afrikaa shan daawwannaa ni taasisu.
Tiiboor Naazh guyyaa Jimaata dhufu eegalanii Giddugala Rippabiliika Afrikaa, Ityoophiyaa, Keeniyaa, Sudaan Kibbaa fi Sudaan ni daawwatu.
Daawwannichaan bulchiinsa gaarii fi dimokiraasii cimsuu, malaamaltummaa ittisuu, nannichatti nageenya buusuu akkasumaas invastimanti babballisuu fi cimsuurratti ni marihatu jedhameti eegama.
Turtii isaanii kanaan aangahoota mootummaa olaanoo, deeggartoota misoomaa idila addunyaa, bakka buhoota hawaasaa fi miseensoota hawaasa Yuunvaarsiitii waliin dhimmoota garagaraarratti kan marihatan tahuu ibsa Waajjirri Ministirri Dhimma Alaa Ameerikaa baase ni muldhisa.
",politics
1710,"Finfinnee, Amajjii 5, 2012 (FBC) – Raashiyaa Mooskootti kan eegalame waliigalteen dhukaasa dhaabuu humnoota mormituu Liibiyaa xumuramuun dhagahame.

Liibiyaatti bekkamtii idila addunyaa kan qabu bulchiinsi Faayz Al Saaraajii fi mormituun isaanii Jeneraal Kaliifaa Haaftaar guyyaa kaleessaa waliigaltee dhukaasa dhaabuuf Mooskootti marii eegaluun isaanii ni yaadatama.

Haatahuuti, Jeneraala Kaliifaa Haaftaar waliigaltee dhukaasa Dhaabuu kana otuu hin malletteessin gara biyya isaanitti deebihu Ministerri Dhimma Alaa Raashiyaa Beeksiseera.

Jeneraal Haaftaar waliigalticha kanaan hin mallatteessineef wixineen dhiyaate baayyeen isaa fedhii lolortoota Liibiyaa kan hin madaallee waan taheef jedhaniiru.

Giddugaltummaa Raashiyaa fi Tuurkiin Mooskootti eegalamee kan ture waliigalteen dhukaasa dhaabuu kun tasgabbii biyyattitti ni fida jedhamee abdatame ture.

Loltoonni Haaftaar Tiriippoolii tohachuuf mootummaa beekamtii idila addunyaa qabu waliin lola taasisaan akka haaraatti eegaluu isaanii himameera.

Kanumaan walqabatee harha Tiriippoolii keessatti dhukaasni gaggeeffamuu ibsameera.",politics
1711,"Finfinnee, Amajjii 5, 2012 (FBC) – Waltajjiin waloo manneen maree naannoo Oromiyaa, Afaarii fi Amaaraa magaalaa Samaraatti gaggeeffamaa jira.

Waltajjiin sadee kun qopheessummaa mana maree naannoo Afaariin gaggeeffamaa jira.

Manneen maree kunneen sanada waliigaltee walii mallatteessan buhuura godhachuun walitti dhufeenya ummattootaa, walitti buhiinsa ittisuu fi hiikuu, akkasumas ijaarsa dandeettii irratti haala waliin hojjechuu dandahan irrati marihataa jiru.

Hojiilee hanga ammaatti waliin hojjetan irratti rakkoolee qunnamanii fi furmaata isaa, yeroo itti aanu dhimmoota irratti waliin hojjechuu qaban irratti marii taasisuun kallattii ni kaahu jedhameet eegama.

Waltajjii waloo manneen maree kana irratti itti aantuun af yaahii Caffee Oromiyaa, af yaahiin mana maree Afaarii fi af yaahiin mana maree naannoo Amaaraa argamaniiru.",politics
1712,"
Finfinnee, Amajjii 5, 2012 (FBC) – Walgahiin bulchiinsa daangaa waloo Iityoo – Jibuutii 26ffaan Jigjigaatti taahamaa jira.
 
Waltajjichi harha Amajjii 5 eegalee amma iftaan Amajjii 7,2012tti magaalaa Jigjigaatti taahama.
 
Waltajjichi nageenyaa fi bulchiinsa daangaa, daldalaa fi hariiroo biyyoota lamaanii cimsuurratti kan xiyyeeffatedha.
 
Maricharratti itti aanaan preezdaantii mootummaa naannoo Somaalee Musxafee Mohaammad Umar, bakka buutonni raayyaa ittisa biyyaa Ityoophiyaa fi Jibuutii, bakka buutonni Ministeera Nageenyaa FDRI fi mootummaa Jibuutii hirmaachaa jiru.
",politics
1713,"

Finfinnee, Amajjii 5, 2012 (FBC) – Jilli Preezdaanti mootummaa Naannoo Affaar obbo Awwal Aarbaa fi Ityoophioyaatti Ambaasaaddari Ameerikaa Maayk Raaynar durfamu Volkaanoo Eertaalee daawwatan.

Daawwanichi bakkeewwaan hawwataa naannicha argamaan beeksiisuu fi lakkoofsa daawwattoota dabaluuf kan gargaarudha jedhame.

Jillichi guyyaa itti aanu bakkeewwaan hawwata turizimii naannichaatti argaaman kan daawwatu tahuu ragaan waajjira dhimmoota kominikeeshinii mootummaa naannoo Affaar irraa arganne ni muldhisa.

Voolkanoon Eertaalee daawwattoota turizimii fi qalbii saayinstoota kan ofitti hammatudha.

Ertaalee jechuun Afaan Affaar yoo tahu hiikaan isaa ‘gaara aaruuh jechuudha.
",politics
1714,"
Finfinnee, Amajjii 6, 2012 (FBC) – Waltajjiin dubartootaa sadarkaa magaalaa Galma Barkumeetti taahamaeera.
 
Waltajjichi mata duree ""Gamtooman gara badhaadhinaa"" jedhuun gaggeeffameera.
 
Waltajjicharratti preezdaantiin FDRI Saahilawarq Zawdee, muummee ministiraa Dooktar Abiy Ahimadii fi itti aanaan kantiibaa magaalaa Finfinnee Injiinar Taakkalaa Uuman argamaniiru.
 
Yeruma kanattai muummee ministiraa ergaa dabarsaniin badhaadhina Ityoophiyaa milkeessun hirmaannaa dubartootaa fi haadholii malee hin tahu jedhaniirtu.
 
Dubartootaa fi haadholiin nageenyaa fi tokkummaa barsiisuu akka qabanis dhaamaniiru.
 
Paartileen morkattootaa qeeqa keessaa bahanii yeroo qabanitti hirmaannaa hawaasaa amaleeffachuu qabus jedhaniiru.
 
Sochiin misoomaa magaalaa fi baadiyyaa kan cimee itti fufu tahuus eeraniiru.
 
Waltajjii harhaarratti hirmaattonni kumni 20 ol argamaniiru.
",politics
1715,"

Finfinnee, Amajjii 6, 2012 (FBC) –Koomiishiniin Poolisii Federaalaa miseensotaa fi hoggansa kabachiisa seeraa fi nageenyaa leenjisaa ture ebbisiise.

Koomiishinichi miseensotaa fi hoggansa kabachiisa seeraa fi nageenyaa Wiirtuu Leenjii Ogummaa Addaddaa Kolfeetti leennjisaa ture ebbisiisera.

Ebbifamtoonni leenjii kora bittinsaa fi tohannoo dawaa sammuu nama adoochu, tajaajila poolisii hawaasummaa, qabiinsa mirga namoomaa, deeggarsa yaalaa sadarkaa duraa fi gahumsa qaamaa fudhataniiru.

Ebbicharratti kan argaman koomiishinar janaraalli Koomiishinii Poolisii Federaalaa Indaashaaw Xaasaw ebbifamtoonni dirqama isaanii naamusaan akka bahatan dhaamaniiru.
",politics
1716,"Finfinnee, Amajjii 6, 2012 (FBC) – Waraanni Sudaanii fi Humni Tika nageenyaa Preezdaantii duraanii biyyattIi Oomaar Haasan Aalbashir walitti buhuun himame.

Humni tikaa duraanii kunneen kaaba Kaartummaatti meeshaalee waraanaa gurguddoo dhukaasaa jiraachuu ibsameera.

Dabalataan mana meeshaa waraanaa tika nageenyaa buufata xiyyaaraa cinaatti argamu tohachuu isaanii himameera.

Loltoonni Mootummaa Sudaan gama isaaniin gamoo mormitootan qabame kana deebisanii tohachuu isaanii ibsaa jiru.

Dhukaasaa banameen namoonni miidhaman jiraachuu dubbatameera.

Manni maree walabummaa Sudaan humni tika nageenyaa duraanii kunneen biyyattiitti nageenyi akka hin buune gochaa jiru jechuun komataniiru.

Jeequmsa biyyattii keessatti uummamaa jiru keessaa itti gaafatamaan humna tika nageenyaa duraanii Saalaahiin Gooshi harka qabu jedhameera.

Hogganaa olaanaan mana mare walabummaa biyyattii Jeneraal Moohaammad Haamdaan gochichaf obsa kan hin qabne tahuu dubbataniiru.

Tasgabbii fi nageenyi amma jiru kun gara jeequmsi bara bulchiinsa Oomaar Haasan Aalbashir turetti akka hin deebine soda uumee jira.",politics
1717,"
Finfinnee, Amajjii 6, 2012 (FBC) –Ministir deettaan Ministeera Nageenyaa aadde Almaaz Makoonnan hundeessaa Gamtaa Dargaggoota Addunyaa Dooktar Ook Soo Paar waliin marihatan.
 
Dargaggoonni naamusaan guddatanii biyya isaanii akka tajaajilan hojjetamaa jiraachuu ministir deettittiin ibsaniiru.
 
Haaluma kanaan tajajailli lammummaa fi sagantaan tola ooltummaa qophaahee hojiirra oolaa jiraachuu eeraniiru.
 
Kanaan duras Gamtaa Dargaggoota Addunyaa waliin qindoomuun leenjiiwwan ilaalcha gaarii kennamaa turuu ibsan.
 
Dooktar Ook Soo Paar gama isaanitiin barbaachisummaa nageenyaarratti leenjii hubannaa fi ilaalchaa laachuu akka barbaadan ibsaniiru.
",politics
1718,"Finfinnee, Amajjii 6, 2012 (FBC) – Preezdaantiin FDRI Saahilawarq Zawdeen preezdaantii Koree Fannoo Diimaa Idil Addunyaa Piitar Maawuraa waliin marihatan.

Preezdaant Saahilawarq Zawdeen eegduu olaantuu Waldaa Fannoo Diimaa Ityoophiyaati.

Preezdaant Saahilawarq deeggarsa namoomaa korichi Ityoophiyaa keessatti taasisaa jiruuf galateeffataniiru.

Preezdaantiin korichaa dhaabbanni isaanii deeggarsa namoomaa taasisu kan itti fufu tahuu ibsaniiru.

Lammiileen Ityoophiyaa walitti buhiinsaa fi rakkoo nageenyaatiin miidhaman akka of dandahan ni deeggarras jedhaniiru.",politics
1719,"Finfinnee, Amajjii 6, 2012 (FBC) – Miseensonni Mana Maree Bakka Buhoota Ummataa FDRI daawwannaa tasaa manneen murtii federaalaatti gaggeessaa jiru.

Miseensonni koree dhaabbii seeraa, haqaa fi demokraasii mana marichaa guyyoota afuriif mana murtii sharihaa dabalatee, manneen murtii sadarkaa jalqabaa, olaanaa fi waliigalaa ni daawwatu jedhameera.

Korichi manneen murtii kunneen tajaajilaa haqaa sirrii laachuu irratti ergama itti laatame haala itti bahaa jiran qaamaan argamuun sakkatahuuf akka tahe ibsameera.

Daawwannaa kanaanis tajaajilamtoota, abbootii murtii, hojjettootaa fi hoggantoota waliin marii gaggeessuun haqa argame irratti deeggarsaa, hordoffii fi tohannoo gochuuf akka tahe walitti qabaan koree xiqqaa dhimmoota seeraa obbo Haddush Azanaw ibsaniiru.

Keessattuu haqa mirkaneessuu irratti dhaabbiileen kunneen hanqinaa fi cimina qaban irratti kan xyyeeffatan tahuu ibsaniiru.
Manni marichaa buhura itti gaafatamummaa itti laattameen rakkooleen akka hiikkatan gochuu irra darbee bakka tarkaanfiin fudhatamuu qabutti adabsiisuuf aangoo akka qabu ibsameera.

Dhaabbilee kunneen keessatti hanqinaaleen dhiyeessa meeshaalee fi rakkooleen sadarkaa sadarkaan jiran akka furmata argataniif deeggarsa barbaachisu kan taasisu tahuu obbo Haddush dubbataniiru.",politics
1720,"
Finfinnee, Amajjii 6, 2012 (FBC) – Ministiroonni dhimma alaa fi bishaanii Ityoophiyaa, Gibtsii fi Sudaan preezdaantii Ameerikaa Doonaald Traamp waliin marihatan.
 
Marichi waltajjii ministiroota dhimma alaa fi bishaanii Ityoophiyaa, Gibtsii fi Sudaan taasisaa jiraniin cinaatti kan gaggeeffame tahuu Ameerikaatti Ambaasaaddarri Ityoophiyaa Fitsuum Araggaan ibsaniiru.
 
Ministiroonni biyyoota sadanii dhimma Hidha Haaromsaarratti Ameerikaa Waashiingitanitti marihachaa jiru.
 
Biyyoonni sadan marsaa addaddaatin dhimma hidhichaarratti marihachaa turuun ni yaadatama.
 
Guutinsaa fi gadilakkisa bishaaniirratti kan marihatan yammuu tahu, marii marsaa 4ffaa dhiyeenya taasifameen Gibts guutinsa bishaaniirratti yaada haaraa qabattee dhiyaachuu isheetin waliigaltee malee goolabamuun isaa ni yaadatama.
 
Mariiwwan amma ammaa gaggeeffaman waliigaltee malee goolabamuu isaanii gamaaggamuuf Waashiingitanitti marihachaa jiru.
",politics
1721,"

Finfinnee, Amajjii 7, 2012 (FBC) – Ministeerri Nageenyaa hoggantootaa fi koomiishinaroota nageenyaa fi bulchiinsa naannolee waliin marihate.

Ministeerichi maanuwaalii raawwachiisaa gorsaa garee bilisaa fi sagantaa tajaajila hawaasaa, tola ooltummaa biyyaalessaarratti marii gaggeessera.

Ministirri ministeerichaa aadde Mufariyaat Kaamiil gareen gorsaa bilisaa hawaasa gidduudha kan filataman tahuu ibsaniiru.

Garichi yakka duursanii ittisuurratti tajaajila poolisii laachuu akka dandahuu fi poolisii waliin tahuun qindoominaan tajaajila hawaasaa qulqulluu fi bilisa tahe ni laata jedhaniiru.

Sagantaa tajaajila tola ooltummaa biyyaalessaa irrattis marihatameera.

Saganticha eegalchiisuuf qaamolee dhimmi ilaallatuuf hojiin hubannoo uumuurraa eegalee hojiilee hedduun hojjetamuu ibsameera.

Hojii barbaaddonni koolleejjii fi yuunvaarsiitiiwwan garaagaraa irraa ebbifamanii qaama sagantichaa tahuuf galmaahaniiru.

Haatahuutii, aanolee tokko tokkotti hanqina odeeffannoorra kahuun akkaataa barbaadameen galmee gaggeessuun hin dandahamne jedhameera.

Naannoleen rakkoo kana furuun adeemsa galmee saffisiisuu akka qaban dubbatamuu isaa ragaan ministeericharraa argame ni mulhisa.
",politics
1722,"Finfinnee,  Amajjii 7, 2012 (FBC) – Manni maree Raashiyaa Miihaayil Mishuustiin muummee ministiraa akka tahaniif mudama dhiyaate mirkaneesse.

Preezdaant Bilaadmiir Puutiin heerri mootummaa biyyattii akka fooyyahu fedhii dhiyeessuu isaaniin muummee ministiraa kan turan Diimiiitiriin Meedveedeev kaabinee isaanii diiguun kan yaadatamuudha.

Diiggamuu kaabinee hordofuun manni mare gadi aanaa biyattii mudama Preezdaant Bilaadmiir Puutiin muummee ministiraaf dhiyeessan deeggaruu isaa ibsameera.

Muuxxannoo siyyaasaa baayyhee akka hin qabne kan dubbatamu Miihaayil Mishuustiin muummee ministiraa tahuun mudamaniiru.

Miihaayil Mishuustiin teessoo 424 keessaa sagalee deeggarsaa 383 argataniiru.

Heera mootummaa fooyyeessuuf yaadni Puutiiniin  dhiyaate,qaamoolee hedduu biratti haala gaariin ilaallamaa akka hin jirre dubbatamaa jira.

Morkattoonni biyyattii Puutiin Raashiyaa qabeenya dhuunfaa isaa godhate jechuun qeeqaa jiru.

Heerri mootummaa haaraan fooyyahu kun aangoo isaanii dabalataan dheereeffachuun biyyattii qofaa isaanii yeroo dheeraaf bulchuuf kan kaayyeffameedha jechuun qeeqqamaa jira.",politics
1723,"
Finfinnee, Amajjii 7, 2012 (FBC) – Manneen murtii dhimmoota filannoorratti mormii kahuu malan bifa addaatin keessummeessuuf, qophii taasisaa jiru.
 
Manni Murtii Waliigalaa Federaalaa filannoo biyyoolessaa gaggeeffamu waliin walqabatee, gaaffilee abbaa seerummaa kahaniif tajaajila sihataa fi amanamaa laachuuf qophii taasisaa jiraachuu beeksiseera.
 
Manneen murtii federaalaa labsii filannoo Ityoophiyaa, galmee paartilee siyaasaa fi naamusa filannoo 1162/2011 itti gaafatama kennameef, heera mootummaa fi seeran walsimsiisuun hojjechuuf gaheesaa bahachaa tureera.
 
Preezdaantiin Mana Murtii Waliigalaa Federaalaa aadde Mahaazaa Ashannaafiin hoggansa manneen murtii federaalaa sadanii fi qindeessitoota dhaddacha ramaddii waliin qophii filannoo fi hojii manneen murtiirratti marihataniiru.
 
Haaluma kanaan hojiilee filannoon duraa, yeroo filannoo fi filannoon booda gahee manneen murtii federaalaarratti marihatameera.
",politics
1724,"Finfinnee, Amajjii 7, 2012 (FBC) – Saawdi Arabiyaan lammiilee Ityoophiyaa eeyyama jireenyaa osoo hin haaroomsin gara biyyaa deebihuuf eeggata turanii fi kuufama adabbii kaffaltii viizaa bahumsaa irra keessee turte kaafte.

Laammiileen alaa eeyyama jireenyaa osoo hin haaroomsiin Saawdi Arabiyaa keessa turan viizaa bahumsaa argachuuf lakkoofsa maatiin birrii Riiyaadii 400 gaafatamaa turan.

Sababa kuufamni adabbii kaffaltii baayyhateen lammiilee hedduun carricha irraa fayyadamoo osoo hin tahan hafaniiru.

Adabbiin kaffaltii kun akka kahu gaaffii dhiyaate irratti marii taasisuun mootummaan Saawd Arabiyaa kuufamni kaffaltii kun guutumman akka kahu Imbaasii Ityoophiyaa Riiyaad waliin waliigaltee mallatteessaniiru.

Waliigalteen kun lammiilee Ityoophiyaa eeyyama jireenyaa seera qabeessummaa osoo hin argatin turan dhiifama Mana Murtii Mootii Saawd Aribyaa irraa argameen bifa addaan eeyyama jireenyaa argameedha jedhame.

Hojiirra kan ooluus baatiiwwan 6n dhufan keessatti qofa tahuu ibsameera.

Carraa argame kanatti fayyadamuuf qaama dhimmi ilaallatu waliin xiyyeeffannoo addaan hojjechuuf qophii barbaachisu taasisuu isaanii Imbaasiin FDRI Riiyaad fi waajjirri Qoonsilaa Jiddaa ifoomsaniiru.

Hojiin hojjetamus manneen hojii mootummaa Saawd Arabiyaa waliin tahuu akka tahes ibsameera.

Dabalataan buufataleen tajaajila kana laatan magaaloota Madinaa, Abhaa, Jiizaan, fi Xaahiifti yeroof ni banamu jedhameera.

Yeroo eeyyamame kana keessatti lammiileen kunneen carraa argametti seeraan fayyadamuu akka qaban Imbaasichi hubachiiseera.",politics
1725,"Finfinnee, Amajjii 8, 2012 (FBC) – Daawwiin hojii muummee ministiraa Dooktar Abiy Ahimad biyyoota addaddaatti taasisan milkaahaa ture jedhe Ministeerri Dhimma Alaa FDRI.

Daawwiin biyyoota Afrikaatti taasisan imaammata dhimma alaa mootummaa FDRI buhuura kan taasifatee fi milkaahaa tures jedhan odu himaan ministeerichaa obbo Nabiyaat Geetaachaw.

Obbo Nabiyaat ibsa haala yeroorratti harha laataniin akka beeksisanitti, daawwichi hariiroo diippiloomaasii daldalaa, invastimantii fi tuuriizimii cimsuurratti buha qabeessa ture jedhan.

Muummee ministiraa Dooktar Abiy Ahimad daawwii hojii isaanii biyyoota Afrikaatin Giinii, Ikiwaatooriyaal Giinii fi Afrikaa Kibbaa turaniiru.

Turmaata isaanitiinis hariiroo biyyoota kanneenii fi Ityoophiyaa cimsuuf waliigalteewwan dameewwan addaddaa raawwatamaniiru.

Diippiloomaasiin lammummaarratti xiyyeeffate Afrikaa Kibbaatti hojjetamuus ibsaniiru.

Yaahii dureewwan Gamtaa Afrikaa 33ffaa gaggeeffamuuf koreen biyyoolessaa hundaahee hojjechaa jiraachuu ibsaniiru odu himtichi.

Yaahichi dhuma baatii kanaatti Finfinneetti gaggeeffama.",politics
1726,"Finfinnee Amajjii 8, 2012 (FBC) – Yaahiin abbootii seeraa naannoo Oromiyaa 2ffaan Adaamaa Galma Abbaa Gadaatti gaggeeffamaa jira.

Kaayyoon yaahii kanaa buhaa riifoormii manneen murtii labsii 216/ 201 gamaaggamuun kallattii kaahuuf akka tahe preezdaantiin Mana Murtii Waliigalaa Oromiyaa obbo Dasaa Bulchaa haasawa baniinsaa taasisaniin ibsaniiru.

Wixineen labsii hundeeffama waldaa abbootii seeraa dhiyaachuun kan irratti marihatamu tahuus dubbataniiru.

Abbootiin seeraa fi manneen murtii dhimoota filannoo bara 2012 irratti haala kamiin hojjechuu akka qaban ilaalchisees mariin ni gaggeeffama jedhameera.

Mudamni abbootii seeraa haaraa dhiyaataniif ni laatama.

Abbootii seeraa hojii fakkeenyummaa qabu hojjetaniif beekkamtiin kan laatamu tahunis ibsameera.

Yaahii kanaan dhimmoota jajjaboo kenniinsa tajaajila abbaa seerummaa manneen murtii naannichaa buha qabeessa taasisan irratti marihatamee kallattiin kan kaahamu tahuun eerameera.

Yaahii kana irratti preezdaantonni manneen murtii aanaalee, preezdaantonnii fi abbootiin seeraa manneen murtii olaanaa godinaalee fi mana murtii waliigalaa Oromiyaa hirmaachaa jiraachuu Milkeessa Sabbooqaatu gabaase.",politics
1727,"

Finfinnee, Amajjii 8, 2012 (FBC) – Preezdaantiin mootummaa naannoo Amaaraa obbo Tamasgeen Xiruunah dhaabbilee amantaa gubatanii fi miidhaman daawwatan.

Obbo Tamasgeen dabalatee, hogganaan Biiroo Bulchiinsaa fi Nageenyaa Naannoo Amaaraa obbo Aganyahu Tashaagar, Koomiishinarri Koomiishinii Poolisii naannichaa Abbaraa Addaamuu fi abbootiin amantaa magaalaa Mooxaatti manneen amantaa gubatanii fi miidhaan irra gahe daawwataniiru.

Daawwichaan booda hawaasa miidhaan irra gahe, abbootii amantaa Islaamaa fi Kiristaanaa, jiraattota magaalichaa waliin marihataniiru.
",politics
1728,"Finfinnee, Amajjii 8, 2012 (FBC) – Galmeen tajaajila tola ooltummaa waggaa tokkoof turu guutuu biyyattiitti eegalame.

Tajaajila kana laachuuf tola ooltoonni dhaabbilee barnootaa olaanoo irraa eebbifaman galmaahuu eegalaniiru.

Tola ooltoonni umriin isaanii waggaa 18 hanga 35 tahan tajaajilicha kennuuf guutuu biyyattiitti galmeen eegalamuu Ministeerri  Nageenyaa FDRI beeksiseera.

Tola ooltoonni fedhii qaban dhaabbilee nageenyaa aanaalee biyyattii hunda keessatti tajaajila hawaasummaa laachuu barbaadaan irratti galmaahuu dandahu jedhameera.

Dabalataan marsariitii Ministeera Nageenyaa irratti kallattiin ‘on lineh galmaahuu kan dandaha tahuu ibsameera.

Marsaa kanaan tola ooltoota tajaajila tola ooltummaa laataan kuma 10 kan hirmaachisu tahuu ministeerichi ibseera.

Tola ooltoonni kunneen baatii sadiif leenjii erga fudhatanii booda kutaa biyyattii garagaraatti bobbahuun tajaajila tola hawaasummaa ni kennu jedhameera.

Jihoottan atti aanuu keessas tola ooltoota dhaabbilee barnootaa olaanoo irraa eebbifaman kuma 10 leenjisuun tajaajila tola ooltummaatti bobbaasuuf hojjetamaa jiraachus ibsameera.

Tola ooltoonni kunneen duudhaalee waliin jiraanyaa, ijaarsa dandeettii, gahumsa qaamaa fi walitti dhufeenyaa irratti leenjii kan fudhatan tahuu Misteerichatti Daayreekteerri waajjira qindeessa tarsiimoo waldeeggarsaa fi dhaabbilee waamamaa ministeerichaa aadde Asmaa Raddii ibsaniru.

Eebbifamtoonni qonna, fayyaa, ijaarsa fi damee biroo irratti hawaasaaf tajaajila ni laatu jedhameera.

Tajaajilli tola ooltummaa ummata tajaajiluu irra darbee muuxannoo hojii gaarii fi carraa hojii argachuuf haala ni mijeessa jedhaniiru.

Carraa hojii uumuuf Ministeerri Nageenyaa qaama dhimmi ilaalu hunda waliin qindoominaan ni hojjeta jedhaniiru.

Aadaa, afaan, duudhaa, fi sirna hawaasaa walii qooduun hariiroo gaariin akka uummamuuf sagantaan garagaraa ni bocama jedhameera.

Tajaajila laattoota kanneeniif mootummaan nyaata, iddoo jireenyaa fi wantoota buhuraa hojichaaf barbaachisan ni guuta jedhan aadde Asmaan.

Dargaggoota tajaajila kana laataniif  waggaatti Birrii miiliyoonni kumni dhibba 9 ol ni qabama jedhameera.

Tajaajjilli tola ooltummaa hariiroo lammiilee kan cimsu tahuu Ministeera Nageenyaatti daayreekteerri walitti dhufeenya biyaaleessaa fi ijaarsa qabeenya hawaasummaa obbo Tagbaaruu Yaareed dubbataniiru.

Tajaajilli kun sabboonummaa lammiilee dabaluu bira darbee, walitti buhiinsa biyyattii keessatti uumamaa jiru hambisuuf ni gargaara jedhaniiru.",politics
1729,"Finfinnee, Amajjii 8, 2012 (FBC) – Manni Maree Bakka Buhoota Ummataa Ameerikaa adeemsa himannaa Doonaald Traamp irratti baname ifaan eegalchiise

Manni marichaa miseensota adeemsa himannaa fi murtii irratti hirmaatan abbaa seeraa mana murtii olaanaan kakuu raawwachiisaniiru.

Dhimmoonni Preezdaant Traamp ittiin himataman dubbafamuun ibsameera.

Himannaa harha eegalameen Traamp yakkamaa tahanii argamnaan aangoo irraa kaafamuu ni dandahu jedhameera.

Murteen kun hojiirra kan oolu sagalee deeggarsa mana marichaa 2/3 yoo argatedha.

Ameerikaan deeggarsa loltummaa Yuukreenif kennitu akka sodaachisootti aangoo isaanii ala fayyadamaniiru jechuun Traamp irratti himanni dhiyaatee jira.

Traamp Yuukreen filannoo preezdaantummaa Ameerikaa dhufu irratti morkataa isaanii Joo Baaydanii fi Ilma isanii irratt qorannoo akka gaggeessitu dhiibbaa godhaniiru jedhameera.

Dabalataan mana maree dhimmicha qabatee jiru irratti seeraan ala dhiibbaa uumaniiru jedhuun himatamaa jiru.

Traamp garuu gochicha hin raawwanne jechuun waakkataniiru.

Himannichis daba siyyaasati jechuun tuffataniiru.

Adeemsi himannaa Traamp kun seenaa Ameerikaatti 3ffaa yoo tahu, Biil Kiiliintan bara Faranjootaa 1998, Andiriiw Joonsan ammoo bara 1868 himatamaniit turan.

Tokkoon isaanii dhimma himatamaniin yakkamaa tahuun aangoo irraa hin buune jdhameera.

Riichaard Niiksan bara Faranjootaa 1974 sagalee koree biyyoolessaa Demokraatotaa Waatargeetiitti dhoksaan butanii waraaban jechuun himannaan irratti banamee manni marichaa sagalee osoo hin laatin dursanii aangoo gadhiisaniit turan.",politics
1730,"

Finfinnee, Amajjii 8, 2012 (FBC) – Komishiniin Nageenya Araaraa Biyyaalessaa guyyaa harhaa Preezdaanti Naannoo Hararii obbo Oordiin Badirii, hoggantoota hojii fi miseensoota kaabinee naannichaa waliin marihateera.

Maricharratti Preezdaanti Naannoo Hararii obbo Oordiin Badirii mootummaan biyyattii nageenyi waaraa akka buhuuf komishinii nageenya Araaraa hundeessuun isaa gaarii akka tahe ibsaniiru.

Obbo Oordiin Badirii Sochii Komishiniin Nageenya Araaraa Biyyaalessaa nageenyi waaraan biyyattiitti akka buhuuf taasisan mootumma naannicha ni deeggara jedhan.

Miseensoonni komishinichaa nageenyi waaraan biyyattii keessatti yoo jiraatee fi sochiin jijjiiramaa biyyattiitti eegalame itti yoo fufe faayidaa olaanaa akka qabu himaniiru.

Nageenyi biyyattii akka buhuuf mootummaan naannichaa tumsa barbaachisu akka taasisu gaafataniiru.

Obbo Oordiin Badirii waliin jireenya, nageenyaa fi tokkummaan hawaasaa baroota dheeraaf ture akka jiraatuuf ni hojjenna jedhaniiru.

Maricharratti preezdaantii Mana Maree Waliigalaa Dhimma Islaamummaa Ityoophiyaa Muuftii Hajii Umar Indiriisii fi Abbaa Gadaa Goobana Hoolaa dabalatee miseensoonni komishinichaa argamaniiru.
",politics
1731,"
Finfinnee, Amajjii 9, 2012 (FBC) – Ayyaana Cuuphaa Goondaritti kabajamurratti dhohiinsa dhukaasan deeggarame raawwachuuf gareen qophiirra ture 2 tohatame.
 
Gareen badii lamaan kanneen boombii F1 afur, rasaasa 200 waliin qabamaniiru.
 
Gareewwan kanneen meeshaa badii ittiin raawwachuuf ture waliin kan qabaman hordoffii Tajaajilli Odeeffannoo Nageenya Biyyoolessaa, Raayyaa Ittisa Biyyaa FDRI, humna nageenyaa naannoo Amaaraa fi hawaasa waliin qindoominaan hojii hojjetameeni.
 
Tajaajilichi ibsa Faanaa Broodkaastiing Koorporeetif ergeen akka beeksisetti, dhiyeenyatti qaama garichaaf bobbii laate ni ifoomsa.
 
Gareen badii ergama fudhate badicha osoo raawwatee maallaqni guddaa fi magaalaa Finfinnee keessaa manni kan laatamuuf tahuu waadaan galameefit ture.
 
Humni nageenyaa biyyattii nagaa fi tasgabbii ummataa eegsisuuf cimee hojjechaa jiraachuus tajaajilichi ibseera.
 
Hawaasni waan isa shakkisiisu yoo argu qaamolee nageenyaaf eeruu barbaachisaa akka laatu gaafatameera.
",politics
1732,"

Finfinnee, Amajjii 9, 2012 (FBC) – Sochiin hawaasaa daddabarsa namoota seeran alaa ittisuurratti hojjechuu qaba jedhan itti aanaan muummee ministiraa obbo Dammaqaa Makoonnan.

Manni Maree Ittisa Daddabarsa Namoota Seeran Alaa Biyyoolessaa kaleessa walgahiisaa idilee gaggeessera.

Dhimmicha hundeerraa furuuf ilaalcha namootaarratti hojjetamuu qabas jedhaniiru.

Faddaaltota maallaqa namaa baraniin ilmaan hiyyeessaa miidhamaa waan jiraniif sosochiin hawaasaa kana dhaabsisuurratti hojjechuu qabas jedhaniiru obbo Dammaqaan.

Daddabarsa namoota seeran alaa fi daangaa ceesisuu dhaabsisuuf maatirraa kaasee hojjetamuu akka qabu ibsan.

Abbaan Alangee Waliigalaa Federaalaa obbo Biraanuu Tsaggaayeen gama isaanitiin yakkichi dhoksaan kan hojjetamuu fi qaamoleen hedduun kan irratti hirmaatan tahuu ibsaniiru.
",politics
1733,"

Finfinnee, Amajjii 9, 2012 (FBC) – Boordiin Filannoo Biyyaaleessa Ityoophiyaa qajeelfama raawwii filannoo irratti qooda fudhattoota waliin marihate.

Boordichi qooda fudhattoota waliin wixinee qajeelfama haala gabaasa filannoo, namuusaa fi hojimaata miidiyaalee fi gaazexeessitootaa irrati marii gaggeessera.

Akkasumas lammummaa fi kenniinsa eeyyama barnoota filattootaa irrattis marihatameera.

Marii guyyaa harhaa gaggeeffamaa jiru kana irratti ogeeyyiin miidiyaalee garagaraa irraa walitti babbahan hirmaataniiru.

Qajeelfamni kun sadarkaa wixineetti erga qophaahen booda yaada kahu galtee taasiisuuf mariif kan dhiyaate tahuu boordichi beeksisee jira.

Waltajjichaan miidiyaaleen dhimmoota filannoo biyyoolessaa gabaasuurratti dirqama isaanii akka bahatan dhaamameera.

Naamusa miidiyaalee cinaatti, nagaa fi tasgabbii giddugaleessa taasifatanii gabaasuun murteessaa tahuun eerameera.
",politics
1734,"

Finfinnee, Amajjii 9, 2012 (FBC) – Manni Maree Misooma Intarpiraayizii fi Induustirii Oromiyaa walgahii idilee isaa 2ffaa magaalaa Adaamaa galma abbaa Gadaatti gaggeessaa jira.

Waltajjii kanarratti raawwiin jiha 6 dhiyaatee gamaaggamameera.

Akka biyyaatti hoji dhabdoota miiliyoona 3 ol hojiitti galchuuf karoora qabame keessaa naannoon Oromiyaa namoota miiliyoona 1 ol bifa adda addaatin hojiitti galchuuf hojjachaa akka jiru Ibsameera.

Raawwiin jihoota jahaa gaarii akka tahes itti aanaan biiroo Miisooma Intarpiraayizii fi Induustirii Oromiyaa obbo Geetaachoo Galataa himaniiru.

Raawwiin kurmaana lamaas %86 tahuu ibsaniiru.

Dargaggoota hoji dhabeeyyii gara hojiitti galchuuf ciminaan hojjetamaa jiraatus, hojichi milkaahinaan akka hin deemne liqii fudhatanii deebisuu dhabuun rakkoo guddaa tahee argameera.

Hudhaalee kanaa fi kanneen biroo furuun dargaggoota hojiitti galchuu akka hojjetamaa jirus himameera.

Dajanuu Gonfaatu gabaase.
",politics
1735,"

Finfinnee, Amajjii 9, 2012 (FBC) – Imaltoota Adwaatif sirni gaggeessaa taasifame.

Sirni gaggeessichaa mooraa bulchiinsa magaalaa Finfinneetti gaggeeffameera.

Sirnicharrattis itti aanaan kantiibaa magaalaa Finfinnee Injiinar Taakkalaa Uumaa, abbootiin Gadaa, jaarsoliin biyyaa, imaltoonni Adwaa, gootonni durii fi keessummoonni argamaniiru.

Injiinar Taakkalaa Uumaan Adwaa gaafa yaadatan, miira keessa akka galanii fi injifattummaa abbootii fi haadholii akka yaadatan ibsaniiru.

Adwaan ajjeesuu, duhuun wareegama kaffaluurrayyuu, tokkummaa fi jaalalli biyyaa kan itti calaqqisedhas jedhaniiru.

Wiirtuu Adwaa magaalaa Finfinneetti ijaarramaa jiru yeroo gabaabaatti xumursiisuuf hojjetamaa jiraachuus ibsaniiru Injiinar Taakkalaan.

Imalli Adwaa, injifannoo Adwaa yaadachuu barana siha 7ffaaf gaggeeffama.

Imala baranaarratti miseensonni 63 hirmaataniiru.
",politics
1736,"
Finfinnee, Amajjii 9, 2012 (FBC) – Goondaritti Abbootii fi dargaggoota Gaamoof simannaan taasifame. 
Imala nageenyaa taasisuun ayyaana Cuuphaa irratti hirmaachuuf abbootii fi dargaggoonni Gaamoo magaalaa Arbaa Mincii kahan guyyaa harhaa Goondar galaniiru.
Magaalaa Goondar yammuu galanis simannaan taasifameefira.
Imalichaan muuxannoo nagaa buusuuf kiilo meetira kuma 1 fi 200 imaluun wayita Goondar gahan itti aanaan kantiibaa magaalichaa Injiinar Maastawaal Suyyuum, hoggantoonni hojii motummaa, gootonni durii, gareen miseensa aadaa fi jiraattonni magaalaa Goondar simannaa taasisaniifiru.
",politics
1737,"

Finfinnee, Amajjii 9, 2012 (FBC) – Muummee ministiraa Dooktar Abiy Ahimad hoggansa Raayyaa Ittisa Biyyaa FDRI waliin hojiilee misoomaa magaalaa Finfinnee daawwatan.

Daawwii misoomaa kanarratti muummee ministiraa Dooktar Abiy Ahimad, eetaamaajoora Raayyaa Ittisa Biyyaa FDRI Jeneraal Adam Mahaammad, itti aanaa eetaamaajooraa Birihaanuu Julaa dabalatee hoggansi raayyaa ittisa biyyaa biroon argamaniiru.
",politics
1738,"

Finfinnee, Amajjii 9, 2012 (FBC) – Proojaktii jireenya naannolee gammoojjii fooyyessuu dandeessisurratti marihatame.

Proojaktichi bakka koreen dhaabbii dhimmoota qonnaa, horsiisee bulaa fi eegumsa naannoo Mana Maree Bakka Buhoota Ummataa argamanitti magaalaa Adaamaatti dhiyaatee irratti marihatameera.

Proojakticha kan qopheesse Ministeera Nageenyaa FDRI yammuu tahu, harha Adaamaatti irratti marihatameera.

Proojaktichi horsiisee bulaa fi gariin horsiisee bulaa naannoo gammoojjii fayyadamoo taasisuu kan kaayyeffatedha.

Ministeera Nageenyaatti ministir deettaan dhimmoota damee federaaliizimii fi horsiisee bulaa Dooktar Siyyuum Masfin proojaktichi fayyadamtummaa hawaasummaa fi diinagdee mirkaneessuu kan karoorfatedha jedhaniiru.

Proojaktichi kan qophaahe waggoota jahaafi.

Proojaktiin kun lammiilee miiliyoona 2.5; %50 dubartootaa fi %20 dargaggoota fayyadamoo kan taasisudha.

Proojaktichi naannoo Oromiyaa, Afaar, Somaalee, Beenishaanguul Guumz, Gaambeellaa fi Kibbatti hojiirra oola.
",politics
1739,"
Finfinnee, Amajjii 9, 2012 (FBC) – Koomiishiniin Poolisii Magaalaa Finfinnee poolisoota idilee 500 ebbisiise.
 
Koomiishinii Poolisii Magaalaa Finfinneetti Akkaadaamiin Poolisii marsaa 21ffaaf leenjitoota poolisii idilee baatii 7f leenjisaa ture 500 harha ebbisiisera.
 
Sirnicharratti koomiishinar janaraalli Koomiishinii Poolisii Federaalaa Indaashaaw Xaasaw, koomiishinarri Koomiishinii Poolisii Finfinnee Geetuu Argaaw, daayreektarri akkaadaamichaa itti aanaa koomiishinaraa Makoonnin Ashaagreen argamaniiru.
 
Ebbifamtoonni nageenya magaalaa fi jiraattota magaalaa Finfinnee, olaantummaa seeraa eegsisuu keessatti gahee isaanii akka bahatan dhaamameera.
",politics
1740,"
Finfinnee, Amajjii 9, 2012 (FBC) – Hoggansa olaanaa Raayyaa Ittisa Biyyaa FDRI 65f muudamni laatame.
 
Muudamicha dhiyeessummaa muummee ministiraa fi ajajaa waliigalaa Raayyaa Ittisa Biyyaa FDRI Dooktar Abiy Ahimadiin, preezdaantii FDRI Saahilawarq Zawdeetin laatame.
 
Sirnicharratti haasaa kan taasisan muummee ministiraa fi ajajaan waliigalaa Raayyaa Ittisa Biyyaa FDRI Dooktar Abiy Ahimad, raayyaan ittisaa Ityoophiyaa biyyasaatti kan boonu, biyyaasaa kan boonsu, gootummaasaa kan mirkaneesse, injifachuun yeedaloosaa, injifachuun afaansaa kan tahe, kan ofii kan hin laanne, kan ormaa kan hin fudhanne, nageenya waan hundaa ol leellisuuf kan of xiqqeessu jedhaniiniru.
 
Raayyaan ittisaa keessootti nagaa fi tasgabbii, alaan birmadummaa biyyaa kabachiisaa jiras jedhaniiru.
 
Muudamichi kan laatameef ergama isaanii sirnaan bahachuu fi fuldurattis ni bahatu amantaa jedhuun tahuu ibsan.
 
Diinqa hiyyeessaatii amma haamaa midhaan qonnaan bulaatti bobbahee kan jirudha jedhaniiru.
 
Biyya bakka buhummaa hin qabneef raayyaa ittisa biyyaa adda isaanii laatan, Ityoophiyaan gootota horachuu itti fufteetti jedhan muummee ministiraa fi ajajaan waliigalaa Raayyaa Ittisa Biyyaa FDRI Dooktar Abiy Ahimad.
 
Harha hoggansi raayyaa ittisaa muudamaaf gahanis kanaaf adda duree tahuu isaanii kaasaniiru.
 
Muudama raayyaa ittisa biyyaa olaanaa harhaarratti hirmaannaa walqixxummaa dubartootaa guddisuuf dubartoota lakkoofsi isaanii olaanaa taheef muudamni laatamuu ibsaniiru.
 
Muudamichi sabdaneessummaa kan eeggate tahuu muummee ministiraa fi ajajaa waliigalaa Raayyaa Ittisa Biyyaa FDRI Dooktar Abiy Ahimad ibsaniiru.
 
Muummee ministiraa haasaa isaanitiin raayyaan ittisa biyyaa kan dhaabbatu kabajamuu duudhaa heera mootummaa qofaaf tahee, hunda walqixxummaan walaba tahee ni tajaajila jedhaniiru.
 
Raayyaan ittisaa hedduminni yaadaa fi sabdaneessummaa akka jiru beekee, siyaasarraa walaba tahuudhan dhaabbachuu akka qabu kaasan.
 
Waan hundi birmadummaa biyyaa hin caalu kan jedhan Dooktar Abiy, humnoonni siyaasaa heera mootummaa kabajanii sochohuun dirqama isaanii tahuu yaadachiisaniiru.
 
Hoggansi jeneraalaa oolmaa fi hojii isaanitiin kan madaalaman tahuu ibsanii, oolmaa fi hojii isaanii akka miidhagsan dhaamaniiru.
 
Eetaa Maajoorri Raayyaa Ittisa Biyyaa FDRI Jeneraal Adam Mahaammad hoggansa raayyaa ittisaa muudamni laatameefin baga gammaddan jedhanii, dirqama itti laatame akka bahatan dhaamaniiru.
 
Raayyaan ittisaa birmadummaa fi nageenya biyyaa kabachiisuun ergama heera mootummaan laatameef bahachaa jira jedhan.
 
Aantummaa isaa ummataaf taasifachuudhan tajajailaa jiras jedhaniiru.
 
Hoggansi raayyaa ittisaa muudama argatan 65 yoo tahan, isaan keessaa 6 leetnaal janaraal, 19 meejar janaraal, 40 ammoo birgaadeer janaraala.
",politics
1741,"Finfinnee, Amajjii 10, 2012 (FBC) – Muummeen Ministira Dooktar Abiy Ahimad ayyaana Cuuphaa sababeeffachuun ergaa dabarsaaniiru.

Muummeen Ministira Dooktar Abiy Ahimad ummattoota Ityoophiyaa hundaan baga Ayyaana Cuuphaa nagaan geessan jedhaniiru.

Iyyassuus Kiristoos laga Yoordaanositti otuu hin cuuphamiin dura dhalli namaa bishaan kan beeku akka abaarsatti ture.

Bara Nooyii dhalli namaa bishaaniin bade. Sabni Israaheel gaafa biyya Gibts bahanii yeroo gara Kanahaanitti adeemaan daandii kan itti cufe galaana Eertiraan ture.

Iyaarikoo darbanii gara lafa isaanitti gaafa cehan daandii kan itti cufe galaana Yoordaanoosidha.

Iyaasuus Kiriistoos giddugala Yoordaanos yoo dhaabatu bishaan abaarsaa gara bishaan eebbatti jijjiirame.
Kanaaf waggaa waggaan gara bishaanii buunee ayyaana cuuphaa kabajna.

Addunyaaratti qabeenyi haaraan ni uumama jennee eeggachuu hin qabnu. Wantoota rakkinaa, dhipphinaa fi abarsaaf oolaa turan gara eebbaatti jijjiiru qabna.

Biyya keenyatti qabeenya dhiibbaa diinaan abaarsaaf oolaan gara eebbatti jijjiruu qabnu hedduutu jira. Fakkeenyaaf bayyina keenya yoo fudhannee wal qoqqooduuf sababa tahaa jira.

Otuu beekne garuu baayyinni keenyi eebbaaf gochuu ni dandeenya. Baayyina jechuun wanta baayyee jechuudha; ulfina baayyee, qabeenya baayyee, hambaa baayyee, seenaa baayyee, afaan baayyee, aadaa baayyee jechuudha.

Namoonni addunyaa biraa qabeenya nuti qabnu kana barbaacha addunyaarra jooraa jiru.
Nuti garuu biyya keenya keessatti baayyina addunyaa raajjeffachiisu qabna.

Itti fayyadama isaa miidhaginaaf yoo taasifne Ityoophiyaan bakka kuufama qabeenya namaati.
Kiristoos bishaan kan eebbise samiirra buhee gara bishaanii deemeti; bishaan walakka dhaabateeti; bishaaniin cuphaametidha.

Nutiis hordofuu kan qabnu kanadha. Bakka jirurra gadi buunee, idoo tokko gara tokko adeemee namoota biro gidduutti arganeetidha.

Walirraa barachuu qabna; eebba argachuu kan dandeenyu qarqara dhaabannet miti; walakkaa seenneet malee. Faagoo jiraanneet miti garasitti imallee malee iddoo olaanaa jirra jennet miti gara ummaataa gadi buuneeti malee.

Biyyoonni guddataniiru jennu hunduu abarsa gara eebbatti jijjiraniti.
Ummanni badhaadhaan akkaata isaan itti badhaadhaan rakkina gara carratti jijjiruunidha.
Ummata kana cabbie fi hohI yeroodha gara yerootti isaan rakkisa.

Dandeetti isaanitti fayyadamuun jijjiirama qabeenya qilleensa isaan rakkisu gara eebbaatti jijjiiruun biyya mijattu ijaraaniiru.
Rakkinni otuu hin jiraatiin furmaanni, qoraamatni otuu hin jiraatiin ciminni, dukkanni otuu hin jiraatiin ifni hin jiraatu.

Siha kuma dukkana komachuun ifa hin fidu akkuma jedhamu bakkuma jirru taane abaarsa abaaruun eebba hin tahu. kanaaf bakka jirurra gadi buunee bishaan walakkaa haadhabannu. Yeroo sana eebbi nuti barbaannu ni taha.

Tokko akka taanuuf, akka qaroomnuuf, akka badhaadhnuuf, akka ammayyamnuuf kootta hundi keenyi gadi buunee wantoota rakkinaa fi qoramaata nutti fakkaataan gidduutti haa argamnu. Fageenyarra ilaaluu dhiifne gidduutti haa ragamnu.afaaniin aadaan, duudhaan, seenaadhaan walakkaa haa dhaabbannu.",politics
1742,"Finfinnee, Amajjii 10, 2012 (FBC) – Ergaa itti aanaan preezdaant Mootummaa Naannoo Oromiyaa obbo Shimallis Abdiisaa ayyaana Cuuphaa sababeeffachuun dabarsan.

Duraan dursee, hordoftoota amantaa Kiristaanaa naannoo fi biyya keenyaa hundaan baga ayyaana Cuuphaa bara 2012 nagaan geessan jechuun fedha.

Ayyaanni guddaan hordoftoota amantaa Kiristaanaa biratti sirna adda addaatiin kabajamee oolu kun xumura bara Faranjootaa 2019tti qabeenya idil addunyaa tahee galmee galmee Dhaabbata Barnooa, Saayinsii fi Aadaa/ UNESCO/ irratti galmaahuun isaa kabaja ayyaana Cuuphaa bara kanaa caalmaatti kan miidhaqsee dha.

Ayyaanni cuuphaa hordoftoota amantaa kirstaanaa biratti mallattoo addaa duuka buutummaa Yesuus Kiristoos tahuun isaa lallabamu kun, fakkeenya araaraa, jaalalaa fi tokkummaa dhala namaa tahuu isaatu himama.

Yesuus Kiristoos dhala namaa waanjoo cubbuufi duha bara baraa jalaa baasuudhaaf Afuura Qulqulluurraa dhalatee erga guddatee booda, galaana Yoordaanositti harka Yohaannis cuuphaatti cuuphamuudhaan duuka buutummaa akka labsetu barsiifama.

Cuuphaan waadaa duuka buutummaati. Fakkeenyi duuka buutuu ammoo uumaa dha. Duuka buutonni ammoo uumama abboommiifi kakuu uumaa isaanii raawwachuudhaaf waadaa isaanii haaromsanii dha. Kanaafuu, duuka buutummaan araaraafi amanamummaa akka tahetu lallabama.

Akka barsiisa amantaatti, duuka buutuun araaraafi dhiifama kan godhuufi kan lallabu, uumaa isaa kan ulfeessuufi dhala namaa kan jaallatuu dha. Jaalalaafi abboomamuun guduunfaa hariiroo uumaafi duuka buutotaa waan taheef, qajeelfama ittiin bulmaataa yeroo maraa tahee tajaajila.

Sirni ayyaana cuuphaa mallattoo gamtoominaa, nageenyaafi miidhaginaa ummata keenyaa tahe kun, harhas dirree nageenyi, jaalalli, araarriifi waliigalteen itti lallabamu tahee tajaajilaa jira. Ummanni waggoottaniif milhuufi rifaasuu malee sirna miidhagaa kana kabajachaa harha gahe kun ammas sirnichi akka boorahu hin fedhu; hin eyyemus.

Mallattoo nageenyaa, tokkummaafi wal dandahuu kan tahe ayyaanni cuuphaa ummata biyya keessaa bira darbee, hawwata tuuriizimii tahee tajaajilaa jira. Ayyaana hordoftoota amantaa Kiristaanaa bira darbee, hawaasa hunda hirmaachisuufi sirnoota heddumminaafi miidhagina keenya mulhisaniin bareedee oolu kanarratti tuuristoonni biyyoota addunyaa garaa garaa akka hirmaatan ni beekama.

Kanaafuu, nageenyummaan ayyaana cuuphaa madda galiifi dinagdee biyya keenyaati. Meeshaa murteessaa ibsituu nageenyummaa ummata keenyaati. Simboo wal dandahuufi waliin sochohuu amantaawwaniiti. Mallattoo duudhaa waloo sab-daneessummaa biyya keenyaati. Idaahamnisaa ammoo meeshaa dippilomaasiifi maqaa gaarii biyyaafi ummata keenyaa akka tahe yaadachiisuun fedha.

Carraa kanatti fayyadamee irra deebiidhaan baga nagaan geessan yammuun jedhu, dhaamsa gurguddaa lama dabarsuun fedha. Dursarratti, barannoowwan amantaafi aadaawwan keenyaa hedduun jaalala, tokkummaa, araaraafi waliigaltee lallabu. Walitti dhufeenyaafi waliin jireenya jajjabeessu.

Haa tahu malee, dhiibbaawwan ammayyummaafi sababoota adda addaatiin duudhaalee amantaawwaniifi aadaawwan irraa fudhanne dagataa deemuudhaan barsiifatoota ergisaatti fayyadamuu eegaluun keenya waan qabnu hedduu nu dhabsiisaa jira. Kanaafuu, duudhaaleefi beekumsa keenya sirnaan xiinxaluudhaan ijaarsa biyyaafi ummataa itti fufiinsa qabu mirkaneessuuf akka hojjennu dhaamuun barbaada.

Itti aansee, buleeyyiifi hayyuuwwan amantaawwanii dhagahuun mallattoo uumaaf abboomamuuti. Jaalala lallabuufi araara buusuun ammoo dhuka waliigaltee biyyaalessummaati. Idaahamnisaa nageenya amansiisaa mirkaneessuufi badhaadhina dam-daneessa dhugoomsuu dha.

Kanaafuu, ayyaana cuuphaa bara kanaa wayita kabajnu, kaleessa keenya yaadachuun duudhaalee jaalalaafi tokkummaa cimsachuun barbaachisaa dha. Araara busuufi dogongoroota sirreessuudhaan biyya hunda keenyaaf mijooftuu taate akka ijaarruuf waliin yaa hojjennu jechaa, irra deebiin baga geessan, baga waliin geenye jechuun barbaada.",politics
1743,"
Finfinnee, Amajjii 11, 2012 (FBC) – Itti aanaan muummee ministiraa obbo Dammaqaa Makoonnan yaahii invastimantii Briitaaniyaa – Afrikaarratti hirmaatan.
 
Itti aanaan muummee ministiraa obbo Dammaqaa Makoonnan jila Ityoophiyaa hogganuudhan Ingiliiz, Landanitti yaahicharratti hirmaataniiru.
 
Jilli Ityoophiyaa yaahii invastimantii Briitaaniyaa – Afrikaarratti hirmaatera.
 
Jilichi hirmaannaa yaahichaa akkuma xumreen booru gara Daavoos Swiizarlaand imaluun yaahii diinagdee idil addunyaarratti akka hirmaatutu eegama.
",politics
1744,"

Finfinnee, Amajjii 11, 2012 (FBC) – Ayyaana Cuuphaa galmee hambaa kiliyaa addunyaarratti galmaahe kunuunsuun caalmaan beeksisuun murteessadha jedhan preezdaantiin FDRI Saahilawarq Zawdeen.

Preezdaantiin FDRI Saahilawarq Zawdeen ayyaana Cuuphaa Goondaritti kabajamaa jirurratti argamuun ergaa dabarsaniiru.

Ayyaannan hamaa kiliyaa Ityoophiyaan Dhaabbata Barnoota, Saayinsii fi Aadaarratti galmeessifatte keessaa ayyaanni Masqalaa, Sirna Gadaa, Fiichee Cambalaalaatti aanuun ayyaanni Cuuphaa hambummaan galmaahuu eeraniiru.

Biyyi keenyi akkuma biyyoota biroo hambaalee ishee baayyinaan biyya galmee Dhaabbata Barnoota, Saayinsii fi Aadaa/ UNESCO/ irratti galmeesiifte keessa tokko yoo taatu, Afrikaarra ammoo biyya jalqabaati jedhaniiru.

Akkaatuma kanaan hamaablee biroo biyya keenyaa kunuunsuun galmee Dhaabbata Barnootaa, Saayinsii fi Aadaa galmeessisuun murteessaa tahuu ibsaniiru.

Dhaloonni ammaa hambaalee biyya keenyaa hunda beekee, kunuunsee dhaloota dhalootatti dabarsuu akka qabus dubbataniiru.
",politics
1745,"

Finfinnee, Amajjii 11, 2012 (FBC) –Sudaanii fi Ityoophiyaan tumsa damee nageenyaa fi raayyaa ittisaarratti waliin hojjechuuf waliigalan.

Sudaanitti Ambaasaaddarri Ityoophiyaa Shifarraa Jaarsoo fi hoggansi Raayyaa Ittisa Biyyaa FDRI, ministira Ministeera Raayyaa Ittisa Biyyaa Sudaan Leetanaal Janaraal Gamaal El -Diin Oomar Mahaammad Ibraahiim waliin marihataniiru.

Turmaata isaanitiin tumsa raayyaa ittisaa, nageenya daangaa fi koontiroobaandii tohachuurratti waliin hojjechuuf waliigalaniiru.

Faayidaa waloo Ityoophiyaa fi Sudaan kabachiisuuf tumsaan hojjechuurratti marihataniiru.

Tumsaan hojjechuun qabeenya biyyoota lamaanii qusannaan fayyadamuuf gahee olaanaa qaba jedhameera.

Ityoophiyaan nagaa fi tasgabbiin Sudaan akka cimu, Ameerikaan biyyattiin garee shororkeessitootaa ni deeggartiin biyyoota tarreeffatte keessaa akka baatu gaheeshee ni bahattis jedhaniiru ambaasaaddarichi.
",politics
1746,"
Finfinnee, Amajjii 11, 2012 (FBC) – Ministirri Ministeera Nageenyaa aadde Mufariyaat Kaamiil itti aanaa muummee ministiraa fi ministira Ministeera Biyya Keessaa Emmireetota Arabaa Gamtooman Leetanaal Janaraal Sheek Sayf biin Zaayed Al Naahyaan waliin marihatan.
 
Aadde Mufariyaat daawwii hojii Abu Daabitiin, hariiroo Ityoophiyaa fi Emmireetota Arabaa Gamtooman cimsuurratti marihataniiru.
 
Tumsa damee poolisii cimsuurrattis waliin hojjechuuf marihataniiru.
 
Maricharratti koomiishinar janaraalli Koomiishinii Poolisii Federaalaa Indaashaaw Xaasaw hirmaataniiru.

 
Dabalataan ministirri Ministeera Nageenyaa FDRI aadde Mufariyaat Kaamiil hoggansa Fandii Misoomaa Abu Daabii waliin marihataniiru.
 
Tumsa Ityoophiyaa waliin jiru cimsuurratti daayreektara olaanaa fandichaa Mahaammad Sayf Al Suwaaydii waliin marihataniiru.
 
Aadde Mufariyaat tumsa diinagdee fi hawaasummaa Emmireetota Arabaa Gamtoomanii fi Fandii Misoomaa Abu Daabii dinqisiifatanii, cimee akka itti fufu gaafataniiru.
 
Daayreektarichi dhaabbanni isaanii tumsa misoomaa fi guddinaa biyyoota Afrikaa waliin qabu cimsuuf kan hojjetu tahuu eeraniiru.
 
Biyyoonni Afrikaa karoora misooma waaraa Dhaabbata Mootummoota Gamtoomanii milkeessaa akka jiranis kaasaniiru.
 
Proojaktoota misoomaa faaynaansiin deeggaruu fi carraalee invastimantii Ityoophiyaarrattis marihatameera.
 
Ityoophiyaan bara Faranjootaa 2012 eegalee proojaktoota misoomaa lamarratti Fandii Misoomaa Abu Daabiirraa tumsa Dirihaama Emmireetota Arabaa Gamtooman miiliyoona dhibba 1 fi miiliyoona 19.4 argatteetti.
",politics
1747,"
Finfinnee, Amajjii 11, 2012 (FBC) – Itti aanaan muummee ministiraa FDRI obbo Dammaqaa Makoonnan ministira Tumsa Misoomaa Idil Addunyaa Briitaaniyaa Aalook Shaarmaa, akkasumas hoggansa dhaabbata Diyaajoo Maanaajiing Gruup waliin marihataniiru.
 
Itti aanaan muummee ministiraa FDRI obbo Dammaqaa Makoonnan ministira Tumsa Misoomaa Idil Addunyaa Briitaaniyaa Aalook Shaarmaa waliin marihataniiru.
 
Turmaata isaanitiinis buhuuraalee misoomaa, qonna, eegumsa naannoo, jijjiirrama qabeenya qilleensaarratti biyyoonni isaanii tumsaan waliin hojjechuurratti marihataniiru.
 
Briitaaniyaan fooyyessa jijjiirramaa Ityoophiyaan eegalte tumsuuf qophii tahuu ministirichi ibsaniiru.
 
Dabalataan itti aanaan muummee ministiraa obbo Dammaqaa Makoonnan Landanitti hoggansa dhaabbata Diyaajoo Maanaajiing Gruup waliin marihataniiru.
 
Obbo Dammaqaan yaahii invastimantii Briitaaniyaa-Afrikaa Landanitti gaggeeffamaa jiru cinaatti hoggansa dhaabbatichaa waliin walarganii kan marihatan.
 
Itti aanaan muummee ministiraa obbo Dammaqaa Makoonna, dhaabbatichi kaffalaa gibiraa olaanaa tahuu eeruun dinqisiifataniiru.
 
Mootummaan Ityoophiyaa buha qabeessummaa dhaabbatichaatif tumsaan kan hojjetu tahuu ibsaniiru.
",politics
1748,"
Finfinnee, Amajjii 11, 2012 (FBC) – Preezdaant Saahilawarq Zawdee fi muummee ministiraa Dooktar Abiy Ahimad boqachuu Sulxaana duraanii Oomaanin gadda itti dhagahame ibsan.
 
Gorsaan Ministeera Dhimma Alaa FDRI Ambaasaaddar Mohaammad Diriir ergaa preezdaant Saahilawarqii fi muummee ministiraa Dooktar Abiy, Sulxaaneta Ooman Haaytam Biin Taariiq Biin Taaymoorif ergame ministira Ministeera Dhimma Alaa Oomaan harkaan gahaniiru.
 
Sulxaanni duraanii Oomaan Qaboos biin Sayid Al Sayid boqachuu isaanii ilaalchisuun ergaa preezdaant Saahilawarqii fi muummee ministiraa Dooktar Abiy ergan Ambaasaaddar Mahaammad Diriir ministira Dhimma Alaa Oomaan Yuusuuf biin Alawii biin Abdullaahitti laataniiru.
",politics
1749,"
Finfinnee, Amajjii 12, 2012 (FBC) – Itti aanaan muummee ministiraa FDRI obbo Dammaqaa Makoonnan muummee ministira Biriitaaniyaa Booris Joonsan waliin marihatan.
 
Itti aanaan muummee ministiraa FDRI obbo Dammaqaa Makoonnan yaahii invastimantii Biriitaaniyaa – Afrikaa Landanitti gaggeeffamaa jiru cinaatti muummee ministira Biriitaaniyaa Booris Joonsan waliin wal arguun marihataniiru.
 
Hariiroo biyyoota lamaanuu dhimmoota cimsuu dandahanirratti waliin hojjechuuf waliigalaniiru.
 
Haaluma walfakkatun affeerra irbaataa masaraa mootummaa Beekingihaamitti taasifamerratti itti aanaan muummee ministiraa FDRI obbo Dammaqaa Makoonnan Wilyaam waliin wal arguun marihtaniiru.
 
Itti aanaan muummee ministiraa FDRI obbo Dammaqaa Makoonnan, Wilyaam Ityoophiyaa akka daawwataniif affeerraa taasisaniiru.
 
Itti aanaan muummee ministiraa FDRI obbo Dammaqaa Makoonnan guyyaa kaleessaa ministira Tumsa Misoomaa Idil Addunyaa Briitaaniyaa Aalook Shaarmaa, akkasumas hoggansa dhaabbata Diyaajoo Maanaajiing Gruup waliin marihachuun isaanii ni yaadatama.
 
Marii isaanitiinis buhuuraalee misoomaa, qonna, eegumsa naannoo, jijjiirrama qabeenya qilleensaarratti biyyoonni isaanii tumsaan waliin hojjechuurratti kan xiyyeeffate tahu ragaan waajjira Itti aanaan muummee ministiraa FDRI irraa arganne ni muldhisa.
",politics
1750,"Finfinnee, Amajjii 12, 2012 (FBC) – Haleellaa misaheelaan tibba darbe wiirtuu leenjii loltoota Yaman irratti qaqqabeen lakkoofsi namoota duhanii 111 gaheera.

Haleellaan misaaheelaa kun wiirtuu leenjii loltoota naannoo Maariibitti argamu irratti kan qaqqabee tahu angahoonnii biyyattii himaniiru.

Waldhabdeen walii waliinii Yaman keessaatti wagga shan dura kan eegale yoo tahu, haleellaa qaqqabeen kun hanga ammatti haleelloota qaqqaban keessaa isa sukkaneessaa tahu gabaasichi ibseera.

Mootumman haleellichaa kan qaqqabsiisan finciltoota Haawuutii jedhuus, finciltoonnii kanneen gama isaaniin haleellaa qaqabeef itti gaafatamuumma fudhachuu irraa of qusataaniiru.

Dhimmicha irratti ibsa kan laataan preezdaantiin Yaman Abduraabuh Maansuur Hadii haleelaan qaqqabee gochaa shororkeessuumaa itti gafatamummaan kan itti hanqatuudha jedhaniiru.

Walitti buhiinsa walii waliinii Yamanitti qaqqabeen hanga ammatti namoonni kuma 100 ol tahan duhuu isaaniis himameera.

Kana irraa darbee lammileen miiliyoona 11 ol tahan hanqina nyaataaf saaxilamaniiru.

Lammileen kuma 240 tahan ammo rakkoo beelaaf saaxilamuu isaanii Sagantaan Nyaataa Addunyaa beeksiseera.",politics
1751,"Finfinnee, Amajjii 12, 2012 (FBC) – Gamaaggamni raawwii hojii seektaroota mootummaa naannoo Oromiyaa kan jiha jahaa Waajjira Preezidaantiitti gaggeeffamaa jira.

Gamaggama raawwii hojii kanarratti itti aanaan preezidaantii mootummaa naannoo Oromiyaa obbo Shimallis Abdisaa dabalatee hoggansi seektaroota mootummaa naannichaa argamaniiru.

Gabaasa raawwii hojii jiha jahaa kanaan kan kilaastaroota baadiyyaa, magaalaa, hawaasummaa ni dhaggeeffatama.

Hanqinootaa fi ciminoota jiran adda baasuun kallattiif gara fuula duraa ni kaahamaan eegama.

Gabaasni kilaastara baadiyaa sadarkaa itti aanaa preezidaantiitti itti gaafatamaa kilaastara baadiyaa Dr Girmaa Amanteetin dhiyaachaa jira.",politics
1752,"
Finfinnee, Amajjii 12, 2012 (FBC) – Rakkoon nageenyaa magaalaa Hararitti mudate tumsa ummataatin tohatamuu Koomiishiniin Poolisii Naannoo Hararii beeksise.
 
Koomiishinarri koomiishinichaa Ramadaan Umar ibsa laataniin akka beeksisanitti, rakkoon nageenyaa ayyaana Cuuphaa waliin walqabatee kahe tohatameera.
 
Akka ibsa isaanitti rakkoon Amajjii 10,2012 eegalee gartuun walfoohuun uumame tumsa caasaa nageenyaa fi hawaasatiin tohatameera.
 
Walitti buhiinsa uumameen namoota 4 fi caasaa nageenyaa 15rra miidhaan qaamaa salphaan qaqqabeera.
 
Qabeenyarras miidhaan qaqqabuu ibsaniiru.
 
Qaamolee rakkoo uuman adda baasuun hojiin qulqulleessuu fi tarkaanfii seeraa fudhachuu hojjetamaa akka jiru koomiishinarichi eeraniiru.
 
Amma ammaattis namoonni shakkaman 20 tohatamaniiru.
",politics
1753,"Finfinnee, Amajjii 12, 2012 (FBC) – Ityoophiyaan damee siiviil aviyeeshinii idil addunyaatin yeroodhaa gara yerootti fooyyahiinsa agarsiisaa jiraachuun ibsameera.

Ministir deettaan Ministeera Geejibaa FDRI aadde Hiyiwat Moosiisaan garee oodiitii nageenyaa Dhaabbata Aviyeeshinii Idil Addunyaa waliin marihataniiru.

Akka gamaaggama dhaabbatichaatti addunyaarraa Ityoophiyaan qabxii 73.2 argachuun damee kanaan tarree biyyoota sadarkaa fooyyahaa qaban keessa jiraachuun ishee ibsameera.

Gamaaggama oodiitii nageenyaa yeroo yeroon gaggeeffamuun Ityoophiyaan guddinaa fi fooyyahiinsa itti fufiinsa qabu agarsiisaa jirti jedhameera.

Guddinni biyyattiin agarsisaa jirtu kun indastirii aviyeeshinii keessatti dhageettii qabdu ni dabala jedhameera.

Oodiitii kana dura Siiviil Aviyeeshiniin Ameerikaa Ityoophiyaatti oodiitii siiviil aviyeeshinii taasiseen Ityoophiyaan garee 1ffaa keessa jiraachuun ishee mirkanaahera.

Kunis iddoolee gahumsaa Ameerikaa fi biyyoota birootti akka babalhiftuuf gargaaruu isaa ragaan Ministeera Geejjbaarraa argame ni mulhisa.",politics
1754,"infinnee, Amajjii 12, 2012 (FBC) – Ministirri Bishaan, Jallisii fi Iinarjii Dooktar Silashii Baqqalaan koontiraaktaroota Hidha Haaromsaa hojjetaa jiran waliin marihate.
 
Marii kanaan koontiraaktaroonni haala hojii fi karoora qindoomina hojii irratti gabaasa dhiyeessaniiru.
 
Marii boodas Dooktar Silashiin haala hojii fuula duraa ilaalchisee kallattii raawwii kaahaniiru.
 
Yeroo darbe koreen teeknikaa Hidha Haaromsaa raawwii hojii fi haala guutinsa bishaanii ilaalchisee muummee ministiraa Dooktar Abiy Ahimadiif gabaasa dhiyeessun isaa kan yaadatamudha.
",politics
1755,"Finfinnee, Amajjii 12, 2012 (FBC) – Manni Maree Naannoo Beenishaanguul Guumz yaahii idileesaa 10ffaa, bara hojii 5ffaa waggaa 5ffaa gaggeessaa jira.

Manni marichaa turtiisaa ganamaatin ajaandaa garagaraarratti marihachuun murtii dabarseera.

Ummanni kanaan dura aanaan dabalataa akka ijaaramu gaafachaa tureera.

Kanumarraa kahuun aanaan dabalataa tokko; aanaan Hunduluu akka ijaaramuuf murtee dabarseera.

Akkasumas gandoonni naannichaa 474 irraa gara 518 akka guddatu sagalee guutuun raggahuu isaa ragaan Waajjira Dhimmoota Koominikeeshinii Mootummaa Naannoo Beenishaanguul Guumzirra arganne ni muldhisa.
",politics
1756,"Finfinnee, Amajjii 12, 2012 (FBC) – Preezdaantiin Gaambiyaa duraanii Yaahiyyaa Jaameeh gara biyyaa yoo deebihan tohannoo jala oolfamuun kan himataman tahuun ibsame.

Preezdaantiin Gaambiyaa duraanii Yaahiyyaa Jaameeh bulchiinsa garajabeessummaa isaaniif himatni kan irratti banamu tahuu Ministeerri Haqaa Gaambiyaa beeksise.

Yaahiyyaa Jameeh bara Faranjootaa 2017 kaasee aangoo irraa erga kaafamanii booda Iikwaatooriyaal Giinii keessa baqattummaan turaniiru.

Amma garuu gara biyyaa deebihuuf fedhii akka qaban ibsameera.

Kana irratti hundaahuun dhiigni akka hin dhangalaanef deeggartoonni preezdaantichaa toohannoo jala ni oolu jedhameera.

Yaahiyyaa Jaameehis deebinaan himannaan kan isaan eeggatu tahuun eerameera.

Waggoota 22 Gaambiyaa hogganaa kan turan preezdaantichi, namoota fannisuu fi mirga namoomaa sarbuun himatni irratti banameera.",politics
1757,"

Finfinnee, Amajjii 12, 2012 (FBC) – Walgahiin ambaasaaddaroota biyyoota Afrikaa 39ffaan Finfinneetti eegalame.

Waltajjichi waltahiinsa Koomiishinii Gamtaa Afrikaa fi mootummaa Ityoophiyaatin kan qophaahedha.

Waltajjichaan guddina biyyoota Afrikaaf haala mijataa uumuun karaa dandeessisu irratti ni marihatu.

Dabalataan aardittiitti nageenya waaraa buusuuf ni marihatama.
",politics
1758,"Finfinnee, Amajjii 12, 2012 (FBC) – Mootummaan Sudaanii fi gareen finciltoota Daarfuur yakka waraanaa Daarfurii fi miidha mirga namoomaa kan ilaalu mana murtii addaa hundeessuf waliigalan.

Mootummaan Sudaanii fi garee finciltoota Daarfuur waliigaltee nageenyaarra gahuuf adeemsi isaan taasisan gara qophii nageenyaatti otuu hin imalin dura dhimmoota siyaasaarratti Juubaatti marii taasisaniiru.

Marichaanis waliigalteerra gahamuu marihattuun Gamtaa Adda Bilisa Baasaa Sudaanii fi marihattuun Adda Warraaqsa Sudaan Ibraahim Zaarbaan himaniiru.

Daarfuuritti miidhaa mirga namoomaa fi yakka waraanaa raawwate qorachuu fi himata banuuf mana murtii waraanaa addaa hundeessuuf waliigalameera.

Dabalataanis sirna haqaa fi itti gaafatamtoota mirkaneessuuf waliigalteerra gahamuun eerameera

Daarfuur lammiilee hundaaf mijattuu akka taatuu fi tasgabbii uumuuf dhimmoota dandahamu irratti waliigalteerra gahamuun himameera",politics
1759,"Finfinnee, Amajjii 12, 2012 (FBC) – Ministir deettaan Ministeera Dhimma Alaa aadde Hiruut Zammanaan jila itti aantuu daayreektera jeneraala Dhabbata Kalaqa Qabeenya Sammuu Addunyaa Waang Biinyingin durfamu waliin marihatan.

Ityoophiyaan hariiroo dhaabbaticha waliin qabdu cimsuuf xiyyeeffannoon kan hojjetu tahuu aadde Hiruut himaniiru.

Dhaabbatichi deeggarsa teeknooloojii fi kalaqa qabeenya sammuu biyyoota guddataa jiraniif taasisaa jiru cimsee itti fufuu akka qabu abdii qaban ibsaniiru.

Waang Biinying gama isaaniin Ityoophiyaatti daawwannaan taasiisan kan jalqabaa tahuu ibsuun, yeroo ammaa Ityoophiyaan biyyoota Afrikaa ariitiin guddataa jiran keessa tokko tahuu ishee eeraniiru.

Dhaabbatichi hariiroo cimaa, hunda galeessaa fi idil addunyaa Ityoophiyaa waliin qabu caalmaatti cimsuuf qindoominaan kan hojjetan tahuu Waang ibsuu isaanii ragaan Ministeera Dhimma Alaa FDRIrraa argame ni agarsiisa.",politics
1760,"Finfinnee, Amajjii 12, 2012 (FBC) – Manni Maree Bulchiinsa Naannoo Kibbaa walgahii idileessa 209ffaa gaggeessen ajaanda garagaraarratti marihachuun murtii dabarseera.

Manni maree bulchiinsichaa walgahii gaggeesseen wixinee dambii hojii albuudaarratti marihchuun murtee dabarsuusaa ragaan waajjira   dhimmoota kominikeeshinii naannoo Kibbaa arganne ni muldhisa.

Dabalataniis ijaarsa gandoota magaalootaa ilaachisuun yaada murtee dhiyaate irratti marihatee raggaasiseera.

Manni maree bulchiinsichaa ijaarsa qaamolee raawwachiiftu mootummaa naanichaa fi qajeelfama hojii ilaalchisuun marihachuun raggaasiseera.",politics
1761,"Finfinnee, Amajjii 12, 2012 (FBC) – Gamtaan siivikii filanno dhufurratti  hawaasni akka hubatuuf gahee isaanii bahachuu akka qaban hayyoonni hubachiisan.

Faanaa Broodkaastiing koorporeet waliin turtii kan taasisaan Yuunvarsiitii Finfinneetti barsiisaan saayinsii siyaasaa dooktar Dammaqaa Haaxisoo filannoon dhufu amanamumman, dimokiraasii fi bifa hirmaatummaa qabu akka gaggeeffamuuf nageenya lammiilee eeguun hojii dursaa tahuu akka qabu kaasniiru.

Yuunvarsiitii Hawaasaatti barsiisaa seeraa kan tahan gargaraan profeseraa Shimallis Ashaagiree gama isaniin lammiileen adeemsa filannoorratti yaadota dhiyaatan bifa sirriin hubachuu akka qaban eeraniiru.

Kanaafis gamtaan siivikii biyyatiitti argamaan filannooratti hojii hubannooo balihaan hojjechuu akka qabaan kaasaniiru.

Odeeffannoon partileen siyaasaa dabarsan sirrii fi qaamoolee dhimmi isaa isaan ilaallatuun darbuu akka qabus dubbataniiru.

Filannoo duras tahee waqtii filannoo hawaasni akka hubatuuf itti gaafatamumaa kan qabu gamtaa siivikii, akkasumaas paarilee siyaasaadha jedhaniiru jechuun Hayleyesuus Makonnantu gabaase.",politics
1762,"Finfinnee, Amajjii 13, 2012 (FBC) – Seeneetiin Ameerikaa % 51 Preezdaant Traamp aangoo isaanii irraa akka kahan sagalee kan laatan tahuu ragaan funaanname ni agarsiisa.

Seeneetiin Ameerikaa harki caaluu Traamp aangoo irraa akka kahan fedhii kan qaban yoo tahuu, % 45 ammoo himanni isaanii adda cituu akka qabu fedhii qabaachuu isaanii sagaleen funaanne ni agarsiisa.

Seeneetichi sagalee kan laatu Preezdaant Traamp  yakka siyyaasa fi nageenya biyyattii balaa irra buusu raawwatan yaada jedhuun tahuu ibsameera.

Traamp Yuukreen filannoo preezdaantummaa Ameerikaa dhufu irratti morkataa isaanii Joo Baaydanii fi Ilma isaanii irratti qorannoo akka gaggeessitu dhiibbaa godhaniiru jechuun himannaan irratti banamuu isaa kan yaadatamuudha.",politics
1763,"

Finfinnee, Amajjii 13, 2012 (FBC) – Magaalaan Hararii fi magaalaan Jibuutii Artaan waliigaltee obbolummaa isaanii cimsu mallatteessan.

Jilli hoggansa olaanoo naannoo Hararii preezdaantii naannichaa obbo Ordiin Badriin duurfame naannoo Artaa daawwateera.

Turmaata isaanitiinis bulchaa naannichaa Mahaammad Shahoo waliin marihataniiru.

Hariiroo obbolummaa magaalaa Hararii fi Artaa gama diinagdee, hawaasummaa fi aadaatiin guddisuuf waliigalaniiru.

Jilichi ministira Ministeera Dhimma Biyya Keessaa Jibuutii Moomiinaa Ahimad argachuun dubbisaniiru.
",politics
1764,"Finfinnee, Amajjii 13, 2012 (FBC) – Ministeerri Geejibaa gamaaggama raawwwii baatii 6 naannoolee fi dhaabbilee wamamoo waliin gaggeessuu eegaleera.

Gamaaggamni kun guyyaa harhaa magaalaa Dirree Daawaatti eegalameera.

Gamaaggama kana irratti ministira Ministeera Geejibaa aadde Daagmaawwiit Moogas dabalatee, ministir deettaawwn, minseensonni koree dhaabbii dhimmoota koonistiraakshinii, misooma magaalaa fi geejibaa, kantiibaan magaalaa Dirree Daawaa, daayreektarroonni dhaabbilee waamamoo, itti gaafatamtoonnii fi ogeeyyiin biiroo geejibaa naannolee argamaniiru.

Waltajjicha haasawaan kan banan Ministirri Ministeera Geejibaa FDRI aadde Daagmaawiit Moogas, fedhii tajaajila geejiba hawaasaa guutuuf tajaajila haqa qabeessa tahe diriirsuun murteessaa tahuu dubbataniiru.

Gabaasa kana irratti hundaahuun baatiiwwan 6 dhufutti tajaajila akkamii kennuun akka barbaachisu kan irraa baratamuu fi kallattiin fulduraa kan itti kaahamu tahuu ibsuu isaanii ragaan ministeericharraa arganne ni mulhisa.",politics
1765,"
Finfinnee, Amajjii 13, 2012 (FBC) – Itti fayyadamni miidiyaalee yeroo kakaasii filannoo haqa qabeessa tahuu akka qabu paariileen siyaasaa hubachiisaan.

Paartiileen morkattootaa Faanaa Biroodkaasting Koorporeetiin dubbise tokko tokko akka jedhanitti haalli itti fayyadama miidiyaalee yeroo kakaaasii filannoo komii kaasaa jira.

Itti gaafatamaan dhimmoota koominiikeeshinii Adda Bilisummaa Oromoo obbo Qajeelaa Mardaasaa komiin kunneen duula filannoo biyyaaleessa bara 2012 irratti furamuu akka qaban dubbataniiru.

Filannoo biyyaaleessaa kana keessatti labsii fi qajeelfamoonni namuusa galmee Paartiilee siyyaasaa hojiitti hiikkamuu akka qaban keesaniiru.

Miseensi koree giddugaleessa Adda Bilisa Baasaa Afaarra obbo Aluu Ayidaayish gama isaaniin Paartiileen imaammataa fi tarsiimoo isaanii bilisummaan akka beeksiifataniif haalli itti fayyadamaa miidiyaalee haqa qabeessa tahuu qaba jedhan.

Miseensi Boordii Filannoo Biyyaaleessa Ityoophiyaa Dooktar Geetahuun Kaasaa, haallii itti fayyadama miidiyaalee yeroo kakaasii filannoo haqa qabeessa akka tahuuf qeelfamni qophaahuu isaa dubbataniiru.

Namuusa gaazeexeessummaa hordofuun miidiyaalee loogii irraa bilisa gochuuf qophiin duraa godhamuu eeraniiru.

Daayreekteerri dhimmoota koominiikeeshinii Abbaa Taayitaa Biroodkaastingii Ityoophiyaa obbo Gebragiyoorgiis Abrahaam gama isaaniin, paartiileen sadarkaa isaan itti dorgoman erga adda bahee booda yeroo qilleensaa qooduutti ni galama jedhaniiru.",politics
1766,"
Finfinnee, Amajjii 13, 2012 (FBC) – Filannoo biyyoolessaarratti yaada filmaataa ummataaf dhiyeessun barbaachisaa tahuu paartileen siyaasaa beeksisan.
 
Ityoophiyaan sirnoota bulchiinsaa hedduu agarte gara demokraasiitti ceehuuf imala taasisturratti gufuuwwan heedduun jiraachuun ibsameera.
 
Ittigaafatamaan koominikeeshinii ABO obbo Qajeelaa Mardaasaan loogii fi fayyadamtummaan seera hin eeggatin ijaarsa demokraasii keessatti gufuu tahuu ibsu.
 
Rakkooleen jiraatanis filannoo seera eeggateef qophaahun ni barbaachisa jedhaniiru.
 
Dura taahaan Iizeemaa obbo Yeshiiwaas Asaffaan gama isaanitiin yaada ummataaf dhiyeessuun filatamuun barbaachisaadha jedhu.
 
Kunis dhaabbilee demokraasitiin utubamuu akka qabu ibsu.
 
Filmaata diinagdee, siyaasaa, hawaasummaa fi imaammataa dhiyeessuun hawaasni akka filatu gochuun murteessadha jedhaniiru.
 
Daawiit Barriihuuntu gabaase.
",politics
1767,"Finfinnee, Amajjii 13, 2012 (FBC) – Jijjiirramaa fi guddina ariifataa aardii Afrikaa mirkaneessuuf dargaggootaaf carraa hojii uumuu irratti xiyyeeffannoon hojjetamuu akka qabu itti aanaan muummee ministiraa FDRI obbo Dammaqaa Makkoonni hubachiisaniiru.

Bara Faranjootaa 2025tti damee hirmaannaa dargaggootaa guddisuuf ‘Giluun Plaatfoormiinh hundeeffamuun ibsameera.

Waltajjicha irratti kan argaman itti aanaan muummee ministiraa obbo Dammaaqaa Makoonniin, guddina aardichaa ariifachuuf dargaggootaaf carraa hojii uumuu irratti xiyyeeffatamee hojjetamuu akka qabu hubachiisaniiru.

Ityoophiyaatti bara baraan dargaggoota hedduuf carraa hojii uumuuf mootummaan xiyyeeffaannoon hojjechaa jiraachuu ibsaniiru.

Plaatfoormiin guddina Afrikaa yeroo kaahameef keessatti galma akka gahuuf muuxxannoowwan buhaa qabeessa tahan waljijjiiruuf waltajjiin uummamuu qaba jedhaniiru.

Fooramiin diinagdee addunyaa boqonnaa Afrikaa baatii Fulbaanaa bara Farnjootaa eegalle kana keessa Finfinneetti kan gaggeeffamu tahuun ibsameera.

Fooramiin kunis muuxxannoo waljijjiiruuf carraa gaarii tahuu dubbachuu isaanii ragaan Waajjira Itti Aanaa Muummee Ministiraa FDRI irraa agame ni agarsiisa.",politics
1768,"Girik yeroo jalqabaaf preezdaantii dubartii filatte.

Preezdaantii haaraan tun preezdaant Piirookooppiis Paavoolopolos bakka buhuun baatii Bitootessaatti angoo ni fudhatu.

Preezdaantiin filatamte sagalee caalmaa paarlaamaa argataniiru.

Preezdaantittiin kana dura Giriikittii haadha seeraa Mana Murtii Heera Mootummaa tahuun tajaajilaa turaniiru.

Kanarra darbee dhimmoota jijjiirama qabeenya qilleensatiin walqabatu irratti haadha seeraa tahuun tajaajiluun, barreeffamoota heedduu jijjiirama qabeenya qilleensaa irratti qopheessummaan tajajilaa turaniiru.",politics
1769," Manni Maree Naannoo Beenishaanguul Guumz yaahii idileesaa 10ffaa, bara hojii 5ffaa waggaa 5ffaa gaggeesseen qajeelfamoota garagaraa qorachuun raggaasise.

Manni marichaa yaahii gaggeesseen wixinee labsiii bulchiinsa al waaltahaa aanaa fi gandaa fooyyahe,akkasumas wixinee labsii lakkoofsa mana maree sadarkaa  hundaa naannichaa murteessuuf fooyyyahee bahe qorachuun raggasiseera.

Preezdaantiin naannichaa obbo Ashaadilii Hasan gabaasa raawwii hojii mootummaa baatii 6 mana marichaaf dhiyeessaniiru.

Rakkoo nageenyaa walakkeessa waggaa kanaa naannicha keessatti mulhate furuuf hojii hojjetameen naannichatti yeroo ammaa nageenyi fi tasgabbii gaariin uummamuu eeraniiru.

Dabalataan manni marichaa haalaa caaseeffama gandoota irratti yaada dhiyaate irratti marihachuun naannicha keessatti baayyhina gandootaa 474 ture dabaluun gandoota 518 akka tahu murteessuu isaa ragaan WDhKM naannichaa argame ni agarsiisa.",politics
1770,"Ityoophiyaa, Sudaanii fi Gibts guutinsa bishaanii fi bulchiinsa isaarratti wixinee waliigaltee dhumaa qopheessuuf Kaartuumitti walgahaniiru.
 
Waltajjicharratti Ameerikaa fi Baankiin Addunyaa taajjabdummaan hirmaacha ajiru.
 
Wixinee waliigaltichaa qopheessuuf kan walgahan ogeeyyii teeknikaa fi seeraa biyyoota sadaniiti.
 
Walgahiin torbeedhan dura Ameerikaatti gaggeeffame bifa faayidaa Ityoophiyaa kabachiisen waliigalteerra gahamuusaa Ministeerri Dhimma Alaa FDRI fi Ministeerri Bishaan, Jallisii fi Inarjii FDRI beeksisuun isaanii ni yaadatama.
 
Akkaataa waltajjichaatin hidhicha Adoolessaa fi Hagayya keessa, takkees Fulbaana keessa bishaanin guutuuf waliigalteerra gahameet ture.
 
Biyyoonni sadan waliigaltee dhumaarratti marihachuuf Amajjii 19 fi 20,2012tti beellama qabataniiru.
",politics
1771,"Muummee ministiraa Dooktar Abiy Ahimad bakka buutota ummataa aanaalee naannoo Kibbaa waliin marihataniiru.
 
Waltajjicharratti bakka buutonni ummataa, jaarsoliin, abbootiin amantaa, hayyoonnii fi dargaggoonni hirmaataniiru.
 Walitti buhiinsa naannichatti muulhatuu fi gaaffilee kahaa jiran waaraan furuudhafi marihataniiru.
 
Gaaffiin bulchiinsaa, buhuuraalee misoomaa fi carraa hojii uumuu dhiyaataniiru.
 
Muummee ministiraa Dooktar Abiy Ahimadis gafafilee fi yaadolii marihattootarraa kahaniif deebii fi ibsa laataniiru.
",politics
1772,"Wixineen labsii hariiroo mootummootaa irra deebiin akka ilaallamu koreen dhaabbii dhimmoota seeraa, haqaa fi demokraasii Mana Maree Bakka Buhoota Ummataa gaafate.
 
Koreen dhaabbichaa kaleessa wixinicharratti qooda fudhattoota waliin marihateera.
 
Wixineen qophaahaa jiru bifa taayitaa mootummoonni naannolee qaban hin dhiibnen, walitti dhiyeenyan karoora waloo baasanii akka hojjetan gargaara jedhameera.
 
Wixinichi mootummoonnii fi dhaabbileen walgitoon walitti dhufanii akka waliin hojjetan taasisa.
 
Wixinichaan magaalaan Finfinnee fi Dirree Dawaan akka naannootti eeramuun sirrii akka hin taanee fi akka sirratu ibseera.
 
Hariiroon naannolee yaadni jedhu, hariiroo naannoleen mootummaa federaalaa waliin qabaniin akka wal hin faallessine irra deebiin ilaaluun ni barbaachisas jedhameera.
 
Dirqisiistummaan wixinichaa, murtee waltajjii 3/4ffaan raggaha kan jedhus ilaallamuu akka qabu kaahameera.
",politics
1773,"Gamtaan Awrooppaa filannoon duraa fi filannoon booda tumsa barbaachisaa akka taasisu gaafatame.
 
Gamtichi gahee taajjabdummaatin ala, filannoon duraa fi booda deeggarsa barbaachisaa akka taasisu Manni Maree Bakka Buhoota Ummataa waamicha dhiyeessera.
 
Miseensonni paarlaamaa Gamtaa Awrooppaa, bakka buutota miseensa Mana Maree Bakka Buhoota Ummataa FDRI waliin filannoo biyyoolessaa 2012 irratti marihataniiru.
 
Bakka buutonni kanneen qophii filannoon duraarratti torbee lamaaf naannolee biyyattii addaddaatti daawwannaa hojii taasisaniiru.
 
Itti aantuun af yaahii Mana Maree Bakka Buhoota Ummataa FDRI aadde Shittaayee Minaalaan miseensota paarlaamaa Gamtaa Awrooppatiif qophii filannoon duraarratti ibsa laataniiru.
 
Duursaan jila paarlaamaa Gamtaa Awrooppaa Loowwii Deefaay gama isaanitiin daawwii hojii filannoon duraa naannolee biyyattitti taasisaniin waan argan ibsaniiru.
",politics
1774,"Ityoophiyaan Afrikaatti nageenyi waaraan akka buhuu fi hidhanni diinagdee akka cimu kan hojjettu tahuu itti aanaan muummee ministiraa obbo Dammaqaa Makoonnan ibsan.
 
Waltajjii marii Daavoos guyyaa sadaffaatin, hoggansi biyyoota Afrikaa mata duree ""ijaarsa nageenyaa Afrikaa"" irratti marihataniiru.
 
Itti aanaan muummee ministiraa obbo Dammaqaa Makoonnan waltajjicharratti argamanis Ityoophiyaan nageenyi waaraa Afrikaatti akka buhuu fi hidhanni diinagdee akka cimu hojjechaa jiraachuu ibsaniiru.
 
Biyyoota Gaanfa Afrikaa jidduutti caayaan nagayaa akka buhuu fi diinagdeen fayya qabeessi akka jiraatu Ityoophiyaan of qusannaa malee ni hojjetti jedhan obbo Dammaqaan.
 
Ityoophiyaan gufuu jijjiirramaa ishee mudatu xiyyeeffannaan irra ceehuu fi nageenya waaraa ijaaruuf ejjennoo cimaa akka qabdu ibsaniiru.
 
Hoggansi biyyoota Afrikaa waltajjicharratti hirmaatanis Afrikaatti nageenya waaraa mirkaneessuu fi hidhata diinagdee cimsuun murteessaa tahuu ibsan.
",politics
1775,"Ityoophiyaa fi Kuweet marii waliigaltee hojjetaa walii mallatteessuu isaan dandeessisu mallatteessan.

Jilli diippiiloomaasii imbaasii Ityoophiyaa Ambaasaaddar Abdulfattaah Abdullaahiin durfamu, jila gargaaraa dhimmoota qoontsilaa Ministeera Dhimma Alaa Kuweet Saamii Abdulaaziiz Ahimadiin durfamu waliin tahuun bakka buutota dhaabbilee mootumma Kuweet garagaraa waliin sanada wixinee qophaahe irratti marii taasisaniiru.

Mariin gaggeeffame buhaa gaariin kan xumurame yoo tahu, dhimmoota osoo hin xumuramin hafan muraasa yeroo gabaabaa keessatti xumuruun gara hojiitti hiikuuf waliigalameera.

Waliigaltee kana irratti ambaasaaddar Abdulfattaah Abdullaahii, diippiloomaatonni imbaasii, Ministeera Dhimma Alaa FDRItti daayreektarri dhimma giddugala bahaa obbo Birihaanuu Jibriil, akkasumas jilli Ministeera Dhimma Hojjetaa fi Hawaasummaa FDRI irraa walitti babbahan hirmaatamniiru.",politics
1776,"Manni Maree Magaalaa Finfinnee yaahii idilee 2ffaa bara hojii 7ffaasaa booruu eegalee guyyoota sadiif kan gaggeessu taha.

Yaahichi gabaasa raawwii hojii baatii 6 biirolee bulchiinsa magaalichaa filatamanii dhaggeeffachuun irratti ni marihata jedhameera.

Ajandaalee garagaraa fi muudamni dhiyaachuun erga irratti marihatmeen booda ni raggaasifamaan eegama.",politics
1777," Koomiishiniin Mirga Namoomaa Ityoophiyaa kaayyoo hundeeffamee fi itti gaafatamumma irra kaahame qixaan bahachuu akka qabu ibsame.

Manni Maree Bakka Buhoota Ummataa walgahii idileesaa 10ffaa bara hojii 5ffaa guyyaa harhaa gaggeessera.

Manni marichaa walgahiisaan gabaasa raawwii karoora Koomiishinii Mirga Namoomaa Ityoophiyaa bara 2012 baatii 6 dhaggeeffateera.

Gabaasicha kan dhiyeessan koomiishinarri koomishinichaa Dooktar Daaniheel Baqqalee koomiishinichi erga hundeeffamee waggaa 15 yoo tahellee siyaasawwan kanaan dura turee fi sababoota kanaan walqabatanirratti itti gaafatamummaa isarraa eegamu sirnaan akka hin bahanne kaasaniiru.

Rakkinicha furuuf waqtii ammaa kana koomiishinichi bifa haaraan caasessuu fi hojiin ijaarsaa hojjetamaa jiraachuu himaniiru.

Buhuuruma kanaan dandeettii dhaabbatichaa fi hanqinoota seeraa mulhatan jijjiiruuf qorannoon taasifamaa jiraachuu kaasaniiru.

Labsiin hundeeffama koomiishinicha erga bahee waggaa 20 ol kan ture yoo tahu, labsichi haala biyyattii fi addunyaan irra jirtuun walbira qabamee jijjiiruuf hojjetamaa jiraachuu eeraniiru.

Miseensonni mana marichaa gama isaaniin koomiishinichi kaayyoo hundeeffamee fi itti gaafatamummaa itti laatame bifa sirriin bahachuu akka qabu hubachiisaniiru.

Dabalataanis, manni marichaa koree dhaabbii dhimmoota seeraa, haqaa fi dimokraasii fi koree dhaabbi dhimmoota dubartoota, dargaggootaa fi hawaasumma wixinee labsii daldala namaa fi namarratti yakka daanga cehaa seeran alaa ittisuu fi tohachuuf dhiyaate raggaasiseera.

Labsichi namaan daldaluu, nama karaa seeraan alaan daangaa ceesisuu fi yakka karaa seeraan alaa hojiif nama gara biyya alaatti erguu, lammiileerra miidhaa qaamaa, lubbuu fi nageenyaa cimaa fi miidhaa mirga namoomaa ittisuu kan danadahu tahuun ibsameera.",politics
1778," Lammiileen Somaaliyaa miiliyoona 3 tahan deeggarsi Doolaara Ameerikaa biiliyoonni 1 akka barbaachisu Dhaabbanni Mootummoota Gamtoomanii beeksise.

Kaayyoon deeggarsichaa baatidhaan namoota miiliyoona 2.1 tahaniif deeggarsa nyaataa dhiyeessuu, daahimman kumni dhibbi 3 ol barnoota akka baratan, namoonni miiliyoona 2.5 ammoo deeggarsa fayyaa akka argataniifi.

Dabalataan namoota miiliyoona 1.2 tahaniif bishaan dhugaatii waliin dhiyeessuu fi namoota miiliyoona 1.24 tahaniif ammoo meshaalee garagaraa dhiyeessuuf kan ooludha.

Deeggarsichi miidhaa koorniyaarra gahu hirhisuuf kan yaadame.

Dhaabbanni Mootummoota Gamtooman lammiileen Soomaaliyaa walakkaadhaa ol hirhina nyaataaf saaxilamuu ibseera.

Kanaaf deeggarsichi lammiilee Soomaaliyaa hirhinaa nyaataf saaxilaman, akkasumas dhiyeessii fayyaa fi biyya keessaa fi alaa buqqahanii deebihan dhaabuuf kan gargaarudha jedhameera.",politics
1779,"Jibuutii fi naannoon Oromiyaa hariiroo misoomaa fi diinagdee waloo cimsuuf hojjechaa jiru.

Jilli Mana Maree Daldalaa Jibuutiin duurfamu daawwii hojii guyyootii sadiitif Finfinnee galeera.

Preezdaantiin mana marichaa obbo Yusuuf Musaan jilicha hogganuudhan Finfinnee galaniiru.

Sadarkaa itti aantuu preezdaantii mootummaa naannoo Oromiyaatti qindeessituun kilaastara diinagdee aadde Caaltuu Saaniin jilicha simachuun mariisisaniiru.

Jilli Jibuutii kun paarkiwwan indaastirii naannoo Oromiyaa keessatti argamanii fi hojiilee misoomaa addaddaa kan daawwatu tahuu OBN gabaasera.
",politics
1780," Manni Maree Ministirootaa walgahii idilee 78ffaa gaggeessen murteewwan addaddaa dabarse.
 
Manni marichaa wixinee Mana Maree Waliigalaa Dhimma Islaamummaaf beekamtii seeraa laachuuf qophaaherratti marihachuudhan mirkaneessee, akka raggahu Mana Maree Bakka Buhoota Ummataa FDRItif ergeera.
 
Wixinee labsii hundeeffama Wiirtuu Qorannaa Misooma Artifiishaal Intalajansii hundeessuuf qophaaherrattis marihatee raggaasisuudhan Gaazexaa Nagaaritaan maxxanfamee hojiirra akka oolu murteessera.
 
Wixinee labsii siiviil aviyeeshinii fooyyessuuf qophaaherratti marihatee, yaadani fooyyessaa waltajjichaan dhiyaate itti idahamee akka raggahu Mana Maree Bakka Buhoota Ummataatif akka ergamu murteessera.
 
Manni Maree Ministirootaa wixinee tarsiimoo yakka qindaahaa ittisuuf qophaaherrattis marihachuudhan, yaadni fooyyessaa marichaan dhiyaate itti idahamee hojiirra akka oolu raggaasiseera.
 
Manni marichaa wixinee dambii hundeeffama Koorporeeshinii Injinariingii Raayyaa Ittisaa qophaaherratti marihatee, dambichi Gaazexaa Nagaaritaan raggahee hojiirra akka oolu murteessera.
 
Wixinee labsii misooma sululaa, bulchiinsaa fi itti fayyadama hawaasaarratti kan marihate manni marichaa, yaada fooyyessaa waltajjicharraa kenname idahee akka raggahuuf Mana Maree Bakka Buhoota Ummataa FDRIf akka ergamu murteessera.
",politics
1781,"Preezdaantiin Jibuutii Ismaaheel Oomar Giilleen waliigaltee magaalaan Hararii fi Artaan taasisan dinqisiifatan.
 
Preezdaant Ismaaheel Oomar Giilleen kaleessa Amajjii 14 jila preezdaantii naannoo Hararii obbo Oordiin Badriitin duurfame waajjira isaaniitti simatanii mariisisaniiru.
 
Marii isaanitiinis waliigaltee obbolummaa magaalaan Artaa fi Harar irra gahan dinqisiifataniiru.
 
Magaalaan hambaa addunyaa taatee galmoofte Harar hojiilee qorannaa fi qohannoo barnootaa keessatti gahee olaanaa kan bahattu tahuu ibsaniiru.
 
Magaalonni lamaan muuxannoo fi carraalee gaggaarii jiran walii qooduun, guddina biyyaa keessatti gahee isaanii kan taphatan tahuu ibsaniiru preezdaant Ismaaheel Oomar Giilleen.
 
Obbo Oordiin Badriin gama isaanitiin lammiileen Jibuutii magaalaa Harar akka daawwatan gaafataniiru.
 
Magaalaan Hararii fi Artaan barnoota, qorannoo fi qohannoo, aadaa, daldalaa fi qonnarratti waliin hojjechuuf waliigaltee walii mallatteessan isaanii ni yaadatama.
",politics
1782," Ityoophiyaan daddabarsa namootaa seeraan alaa ittisuuf xiyyeeffannoon hojjechaa jiraachuun ibsame.

Ministir deettaan Ministeera Dhimma Alaa FDRI Ambaasaaddar Birtuukaan Ayyaanoo jila Ameerikaa  itti gaafatamaa muummee ittisaa fi tohannoo daddabarsa namoota seeraan alaa Ambaasaaddar Joon Riichmoond waliin waajjira isaaniitti marihataniiru.

Dhimmoota daddabarsa namootaa seeraan alaa irratti marii gaggeessaniiru.

Ityoophiyaan daddabarsi namootaa seeraan alaa yaaddessaa tahuu isa hubachuun furmaata isaaf yeroo kamiiyyuu caalaa xiyyeeffannoon hojjechaa jiraachuu Ambaasaaddar Birtuukaan dubbataniiru.

Daddabarsi seeraan alaa kun biyyattiif rakkoo hammataa tahaa waan jiruuf rakkicha hundeeraa furuuf qaama dhimmichi ilaallatu hunda waliin tahuun hojjetamaa jira jedhan Ambaasaaddar Birtuukaan.

Ambaasaaddar Joon Riichmoond gamaa isaaniin hojii Ityoophiyaan damichaan hojjechaa jirtu dinqisiifataniiru.

Ameerikaan rakkoolee damichaan jiru furuuf Ityoophiyaa waliin walitti hidhamiinsa qabdu cimsitee kan itti fuftu tahuu ishee dubbachuu isaanii ragaan Ministeera Dhimmaa Alaa FDRI argame ni mulhisa.",politics
1783,"Caffeen Oromiyaa wixinee labsii misooma albuudaa irratti qooda fudhattoota waliin marii gaggeessaa jira.

Caffeen Oromiyaa labsii misooma albuudaa lakkoofsa 19/1997 bahe irra deebiin fooyyeessuf wixinee labsii bahe irratti qaamoolee mootummaa, ogeeyyii seeraa fi bakka buutota waldaalee albuudaa waliin marii gaggeessaa jira.

Af yaahiin Caffee Oromiyaa aadde Loomii Badhoon wixineen labsii tokko Caffeetti dhiyaatee osoo hin mirkanaahin dura mariiwwanii fi yaadoota wixinicha gabbisan gaggeessuun murteessaa tahuu eeraniiru.

Wixineen labsii misooma albuudaa fooyyahee bahe kun Abbaa Taayitaa Albuuda Oromiyaatti daayreektara eeyyamaa fi bulchiinsa albuudaa obbo Zawduu Taaddasaatin dhiyaachuun mariin irratti gaggeeffamaa jiraachuu isaa ragaan fuula Caffee Oromiyaa irraa argame ni agarsiisa.",politics
1784,"Preezdaantiin Ameerikaa Doonaald Traamp karoora nageenyaa giddugala bahaa Kibxata kan ifoomsan tahuu himaniiru.

Preezdaantichi karoora nageenyaa kana muummee ministiraa Israaheel Beeniyaamiin Neetaaniyaahuu fi morkataa isaanii Been Gaantiz masaraa Adiitti osoo hin haasofsiisin dura kan ifoomsan tahuu himaniiru.

Karoora dhiyaaturratti Filisxeemonni yaada faallaa dhiyeessuu akka malan ni eegama jedhan Traamp.

Filisxeemonni karoorri nageenyichaa osoo hin bahin kan morman yoo tahu, Traamp yeroo eeguun kan isaan mariisisan tahuu ibsaniiru.

Karoorri nageenya haaraan kun Filisxeemotaaf faayidaa kan qabu tahuu preezdaantich beeksisaniiru.

Odu himaan preezdaantii Filisxeem Mahaammuud Abbas; Naayil Abuu Rudeeyinah gama isaanitiin Ameerikaa fi Israaheel akeekkachiisaniiru.",politics
1785,"Manni Maree Magaalaa Finfinnee yaahii idilee 2ffaa bara hojii 7ffaasaa gaggeessuu eegale.

Yaahichi oolmaa isaa guyyaa harhaatin wixinee labsii hundeeffama Eejansii Dhiyeessii Nyaata Barattootaa, wixinee labsii oodiitara bulchiinsa magaalichaa, labsii Koomiishinii Ispoortii akka haaraatti hundeessuuf fooyyahee bahe fi wixinee labsii Addis Miidiyaa Neetwoork, akkasumas dambiiwwan garagaraa ni raggaasisa jedhameeera.

Guyyaa harhaa waaree booda muudamoota garagaraas ni mirkaneessa jedhameera.",politics
1786,"Manni Maree Magaalaa Finfinnee muudama dhiyaatef raggaasise.
 
Itti aanaan kantiibaa magaalaa Finfinnee Injiinar Taakkalaa Uumaan muudamtoota kaadhimamoo bulchiinsa magaalaa Finfinnee, Mana Maree Finfinneef dhiyeessuun raggaasifatan.
 
Muudamichis miseensota mana marichaa walgahiirratti argaman 89 keessaa deeggarsa 79, mormii 3, kan sagalee hin laanne 7 raggaheera.
 
Haaluma kanaan;
1/Injiinar Indaawwaq Abbixee; sadarkaa itti aanaa kantiibaatti qindeessaa Dhaabbilee Kenniinsa Tajaajila Mootummaa,
 
2/Injiinar Sannaayit Daamxaw; hoggantuu Biiroo Misooma Manneenii,
 
3/ Aadde Najiibaa Akmal; hoggantuu Biiroo Faaynaansii,
 
4/ Obbo Shiisammaa G/sillaasee; hogganaa Biiroo Galiiwwanii,
 
5/Obbo Abdulqaadir Mahaammad; Abbaa Alangee Waliigalaa,
 
6/ Aadde Eefraah Alii; hoggantuu Biiroo Aadaa fi Tuuriizmii,
 
7/ Obbo Hayluu Luulee; hogganaa Biiroo Pabliik Sarviisii,
 
8/Obbo Zalaalam Muullataa; hogganaa Biiroo Barnootaa,
 
9/Injiinar Dammallaash Kabbadaa; hogganaa Biiroo Koonistiraakshinii,
 
10/Obbo Sixootaaw Taakkalaa; hogganaa Biiroo Geejibaa,
 
11/Obbo Nagaash Baacaa; hogganaa Biiroo Misooma Lafaa fi Maanaajimantii,
 
12/ Obbo Yimar Kabbadaa; hogganaa Carraa Hojii Uumuu fi Intarpiraayizii,
 
13/Obbo Makoonnin Tafarraa; hogganaa Biiroo Dhimma Hojjetaa fi Hawaasummaa,
 
14/Obbo Abdulfattaah Yasuuf; hogganaa Biiroo Daldalaa,
 
15/Obbo Addunyaa Dabalaa; hogganaa Biiroo Nageenyaa,
16/Obbo Abrahaam Taaddasaa; hogganaa Qindeessa Tola Oolmaa Dargaggootaa,
 
17/Obbo Waaqummaa Abbabaa; koomiishinara Koomiishinii Plaanii,
 
18/Obbo Taammiraat Diillaa; koomiishinara Koomiishinii Invastimantii,
 
19/Obbo Taazeer G/igzihaabheer; hogganaa Biiroo Indaastirii,
 
Tasfaayee Kabbadaatu gabaase.
",politics
1787," Obbo Gadduu Andaargaachaw dureewwan godina Kibba Walloo waliin marihachaa jiru.

Ministirri Dhimma Alaa obbo Gadduu Andaargaachaw hojiiwwan misooma qabeenya uumamaarratti dureewwanii fi ogeessoota Kibba Walloo waliin magaalaa Dasseetti marihachaa jiru.

Maricharratti hoggantoonni hojii mootummaa olaanoo federaalaa fi naannoo, hoggantoota aanoota fi ogeessota qonnaa fi qaamolee dhimmi ilaalu waliin argamanii jiru.

Itti aanaa Hoogganaa Qajeelcha Qonnaa Godina Kibba Walloo obbo Alii Sayid akka ibsanitti, marichi misoomaa qabeenya uumaamaa fi itti fayyadama isaarratti akkasumaas hanqinootaa fi ciminootarratti kahumsa kan godhatedha jedhan.

Rakkinoota eegumsa biyyee fi bishaanii adda baasuun hojiiwwan  waqtii Bonaa tumsi akka tahu hubachiisaniiru.

Godinichatti waqtii Bonaa hojii eegumsa biyyee fi bishanii ummanni kuma dhibba 6 fi kuma 10 ol misooma sululaarratti akka hirmaatan ibsameera.

Ministirri Dhimma Alaa obbo Gadduu Andaargaachaw gaaffilee hirmaattotarra dhiyaataniif deebii laachuun kallattii fulduraa ni ilaalu jedhameera.",politics
1788,"Bulchiinsi preezdantii Ameerikaa Doonaald Traamp hojimaata dubartoonni ulfaa Ameerikaa akka hin seenne dhoorku hojiirra oolchufi.

Hojimaatichi guyyaa harhaa irraa kaasee hojiirra akka oolu ragaan masaraa mootummaa Adiitii argame ni muulhisa.

Waajjirri Ministeera Dhimma Alaa Ameerikaa dubartoota biyyoota biroo daawwii yeroo gabaabaaf gara Ameerikaa imalaniif viizaa Bi 1 fi Bi 2 hin laatu jedhameera.

Dhoorkaan viizaa kun dubartoonni ulfaa Ameerikaatti dahuun daahimni isaanii lammummaa Ameerikaa akka argatu taasisuuf warreen imalan ilaallata jedhameera.

Yaa tahu malee hojimaanni haaraan kun lammiilee biyyoota Awrooppaa 39 kan hin ilaallannedha jedhameera.

Mootummaan Ameerikaa hojimaatichi kan isaan hin ilaallanne viizaa malee daawwannaaf, dhimma dhunfaaf, biizinaasii fi dhimmoota garagaraaf imalaniif eeyyamni daawwii guyyoota 90 kennamaafii jira jedhameera.

Ameerikaatti waggaadhan dubartoonni ulfaa biyyoota garaagaraa kumni 10 tahan akka dahaan ragichi ni mulhisa.",politics
1789,"Hoggansa jijjiirrama eegalame itti fufsiisu gahoomsuuf hojjetamaa jiraachuu Paartiin Badhaadhinaa beeksise.

Leenjiin hoggansi paartichaa sadarkaa sadarkaan jiran kuma 2 tahan kan irratti hirmaatan harhaa eegalee magaalaa Adaamaatti ni gaggeeffama.

Riifoormii eegalame galmaan gahuuf hojjetamaa jiraachuu paartichatti qindeessaan damee ijaarsa demokraasii, qunnamtii ummataa fi addunyaa obbo Awwaluu Abdiin ibsaniiru.

Kaayyon leenjichaa sadarkaa biyyattiin irra jirtu sirnaan hubachiisuun, jijjiirrama eegalame itti fufsiisuuf hoggansa gahumsa qabu horachuudha.

Waltajjichi kallattii gara fuuladuraa, nageenya, kaayyoo fi sagantaa paartichaarratti kan xiyyeeffatudha.
",politics
1790,"Daldaltoonni dubartootaa kabajamuu nageenya biyyaatif gahee isaanii akka bahatan Ministeerri Nageenyaa dhaame.

Waltajjiin ‘hawaasni daldalaa ijaarsa nageenya biyyaatifh jedhu Finfinneetti taahameera.

Waltajjichi Ministeera Nageenyaa, Ministeera Daldalaa fi Indaastirii, Waldaalee Dameewwan Daldalaa Ityoophiyaa. Waldaalee Daldaltoota Dubartoota Ityoophiyaa waliin kan qophaahedha.

Ministeera Nageenyaatti ministir deettaan damee ijaarsa nageenyaa aadde Almaaz Makoonnan, rakkoo nageenyaa uumamuun duursa kan hubamu sochii daldalaa tahuu ibsan.

Kanaaf ammoo hawaasni daldalaa nageenya biyyaa keessatti gahee isaanii bahachuu qabu jedhaniiru.

Dargaggoonni waldhabbiitti akka hin seenne, daldaltoonni dubartootaa sochii diinagdee keessatti akka hirmaatan akka tumsan gaafataniiru.
",politics
1791," Manni maree naannoo Tigraay yaahii idilee marsaa 18ffaa bara hojii 5ffaasaa gaggeesuu eegaleera.

Yahiichi guyyoota shaniif magaalaa Maqalee, galma mana mareetti gaggeeffama.

Manni marichaa raawwii hojii baatii 6 qaamolee hoji raawwachistota naannichaa irratti ni marihata.

Wixineewwan labsii 21 irratti marihachuun ni raggaasisaan egama.

Wixinee labsii aanaalee irra deebiin gurmeessuu, hoji raawwachiistota magaalaa fi aanaalee, itti fayyadama lafaa fi labsii bulchiinsaa irratti marihachuudhan ni raggaasisaan eegama.

Raawwii hojii baatii 6 mana murtii waliigalaa fi odiitara olaanaa naannichaarrattis marihachuun ni raggaasisa.
",politics
1792,"
Finfinnee, Gurraandhala 21, 2012 (FBC) – Sudaan Hidha Haaromsaa akka deeggartu Ityoophiyaatti Ambaasaaddarri Sudaan Amaasaaddar Abdel Bilaal Abdelsalaam himan.
 
Mariiwwan biyyoonni sadeen marihatan Sudaan Gibts deeggarteetti jechuun oduu miidiyaaleen gabaasan Amaasaaddar Abdel Bilaal Abdelsalaam fudhatama hin qabu jedhan.
 
Oduu dharaa miidiyaalee hawaasaa fi Miidiyaalee Idilee tamsaasan kunneen teessoon isaanii Gibts akka tahan himaniiru.
 
Sudaan Dhimma hidha haaromsarratti waldeeggarsi yeroo hundayyu barbaachisaa tahuutti amanti, biyyisaanii Hidhi Haaromsaa dhiibbaa hin geessisu amantaa jedhu qabdii jedhaniiru.
 
Garaagarummaan muraasni jiru akka furamu abdii qabaachuu eeraniiru.
",politics
1793,"Finfinnee, Gurraandhala 21, 2012 (FBC) –Manni maree Ministeeroota walgahii idileessa 80ffaa harha gaggeesseen dhimmoota garagaraa irratti marihachuun murtee dabarse.

Manni marichaa jalbarratti imaammata wixinee itti fayyadamaa fi misooma afaanii irratti marihateera.

Imaammata afaanii qopheessuun kan barbaachiseef mirgi afaanii heeraa mootumman beekkamti yoo argullee imaammata afaanii ofii isaa dandahe waan hin qabneef, itti fayyadama, eegumsaa fi misooma afaanii ilaalchisuun rakkinoota kahan kan hiiku qajeelfamaa fi sirna hojimaata kaahun barbaachisaadha. Manni marichaa imaammata wixinichaarratti balhinaan marihachuun hojiirra akka olluf murteesseera.

Dabalaatan, manni marichaa imaammaatta wixinee horsiisee bultootaarratti marihateera. Balhinaan erga irratti marihatee booddee imaammatichi hojiirra aluuf sagalee guutuun murteesseera.

Itti aansuun,  Mannii Maree Ministeeroota waliigaltee liqaa ESDR 65,330,000.00 proojaktii fooyahinsa jireenyaa naannoo gammoojji raawwachisuuf kan ooluu irrattidha. Waliigaltichi kan raawwatame fandii misooma qonnaa idil addunyaa waliin yoo tahu, kaayyoon isaa   jireenay hawaasa horsiisee bultoota biyya keenyaa fi gariin horsiisee bultoota jijjiiruu fi cimsuuf proojaktii hojjetudha. Manni marichaa labsiin kun akka raggahuuf mana maree bakka buhoota ummataaf akka darbu murteesseera.

Dabalataan, manni maricha kan marihate, vaayrasi koronaa ittisuuf hordoffii kan taasisu koree ministiroota biyyaalessa hundeessudha. Manni marichaas ministeera eegumsa fayyaan kan gaggeeffamuu fi miseensoota 6 ofi keessatti kan qabate akka hundaahu murteesseera.

Aadde Mufaariyaat Kaamil – Ministira Nageenyaa

Obbo Ahmad Shidee – Ministira Maallaqaa

Aadde Adaanacha Abeebee – Ministira Galiiwwanii

Obbo Gadduu Andaargaachaaw – Ministira Dhimma Alaa

Aadee Daagimaawit Mogas Ministira Geejjibaa

Dooktar Liyaa Taaddasaa Ministirri Deettaa Eegumsa Fayyaa

Dhumarratti, manni marichaa kan marihate hidha haaromsaa irratti yoo tahu, wanti kamuu fedhii fi faayidaa Ityoophiyaa bifa eeggateen qofa  akka raawwatamuu fi waliigaltee biyyaalessa kan tuqu mootummaa Ityoophiyaa akka hin raawwanne ibsameera.",politics
1794,"Finfinnee, Gurraandhala 21, 2012 (FBC) – Ministirri Galiiwwanii aadde Adaanach  Abeebee diingdee tumsuuf labsii eksaayz taaksii haaraan qaraxaa fi taaksiif hihirna taasisuu beeksisan.

Ministirri Galiiwwanii aadde Adaanach  labsii eksaayz taaksi ilaalchisuun ibsa laataniiru.

Ibsa isaaniin Eksaayz taaksiin dabaleera jechuun gabaarratti gatii dabaluun sirrii miti jedhaniiru.

Fooyyahinsichi diinagdee tumsuu fi hawaasarra dhiibbaan akka hin geenyeef kan yaadamedha jedhan.

Oomishaa fi oomishtummaa guddisuun kutaa diinagdee qonnaa deeggaruun eksaayzii fi oomishoota taaksirraa bilisa tahan jiraachuurra darbee omishoota  gara alaatti ergaman sharafa biyyaa alaa kan argamsiisaan qodaarra taahee kan ture eksaayz taaksii %150 guutumaatti akka kahu taheera jedhan.

Tajaajila teelee kominikeeshinii waliin kan walqbatu eksaayz taaksiin akka irra hin teenye taheera jedhan.",politics
1795,"Finfinnee, Gurraandhala 21, 2012 (FBC) – Giiftii duree aadde Zinnaash Taayyaachaw Barattoota qaroo dhabeeyyii Yuunvarsiitii Finfinnee 30f kennaa laaptooppii laatan.

Barattoota kennaa kun laatameef keessa 12 shamarraan yoo tahan 18 ammoo barattoota dhiirati.

Laaptooppichi haala baruu fi barsiisuu barattoota akkataa gaariin ni deeggara jedhameera.

Giiftii duree aadde Zinnaash wayita kennaa kana laatan barattoonni barnoota isaaniin buhaa gaarii akka galmeessaniif ni jajjabeessa jedhan.",politics
1796,"

Finfinnee, Gurraandhala 21, 2012 (FBC) – Ityoophiyaan yaahii Paaworiing Afrikaa 6ffaa irratti hirmaatte.

Yaahicharratti Ministirri Innooveeshinii fi Teeknooloojii Ityoophiyaa Dooktar Abrahaam Balaay hirmaataniiru.

Ministirichi yaahichaan cinatti hoggantoota Baankii Ameerikaa Egziimii fi hoggantoota Baankii Addunyaa, miseensota Mana Maree Daldalaa Ameerikaa, Koorporeeshinii Misooma Faaynaansii Ameerikaa fi hoggantoota dhaabbilee misoomaa addunyaa waliin marii taasisaniiru.

Ityoophiyaatti dhiyeessii humnoota garaagaraa fi invastimantoota annisaa, sagantoolee misooma ispeesii fi dhimmoota waloorratti hojjechuuf marihataniiru.

Ministirri Innooveeshinii fi Teeknooloojii Ityoophiyaa Dooktar Abrahaam Balaay, hawwaasa diippiloomaatota Waashiingitanitti argaman waliin dhimmoota biyyaa, siyaasaa, diinagdee fi hawaasummaarratti marihataniiru.

Marichaanis sadarkaa Hidhi Haaromsaa irra jiruu fi hawaasa diippiloomaatotaarraayis deeggarsi akka barbaachisuu dhaamaniiru.

Hidhi haaromsaa guddichi xumuramee haga humna maddisiisutti motummaarraayis tahe qaamolee gama hundaan jiran irraa deeggarsi akka barbaachisu Dooktar Abrahaam waamicha dhiyeessaniiru.
",politics
1797,"

Finfinnee, Gurraandhala 20, 2012 (FBC) – Ministirri Ministeera Nageenyaa FDRI aadde Mufariyaat Kaamiil Gamtaa Awrooppaatti Koomiishinara Dhimmoota Keessaa Yilvaa Johaansan waliin marihataniiru.

Ministirri Ministeera Nageenyaa FDRI aadde Mufariyaat Kaamiil jijjiirrama Ityoophiyaan gama hundaan taasisaa jirtu Yilvaa Johaansaniif ibsaniiru.

Deeggarsa Gamtaan Awrooppaa taasisaa jirus dinqisiifataniiru.

Hariiroon Ityoophiyaa fi Gamtaa Awrooppaa cimee akka itti fufu gaafataniiru.

Ityoophiyaan naannichatti nageenyi waaraan akka buhuuf tumsa taasisaa turtee fi taasisaa jirtu jajjabeessaa tahuu Yilvaa Johaansan dubbataniiru.

Dabalataanis, daddabarsa namoota seeraan alaa akkasumas baqattummaa irratti kan marihatan yoo tahu, rakkoo kana hambisuuf rakkinoota hawaasummaa, diinagdee fi siyaasaarratti xiyyeeffannoon haala hojjechuun dandahamurratti marihataniiru.

Yilvaa Johaansan baqattummaa guutummaatti hambisuun yoo dadhabame illee, dhiibbaa hawaasummaa irra jiru waliigalteen yoo hojjetame hirhisuun akka dandahamu eeraniiru.
",politics
1798,"Finfinnee, Gurraandhala 20, 2012 (FBC)- Boordiin Filannoo Biyyoolessaa Ityoophiyaa deeggarsa Doolaara miiliyoona 30.4 argate.

Boordichi deeggarsicha kan argate Dhaabbata Deeggarsaa Ameerikaa(USAID) irraayi.

Waliigaltee deeggarsichaas walitti qabduun boordichaa aadde Birtukaan Miidhagsaa fi Ityoophiyaatti daayreektarri dhaabbatichaa Siin Joons mallatteessaniiru.

Deeggarsichi filannoon gaggeeffamu amanamaa, demokraatawa, haqaqabeessa tahee akka gaggeeffamu tumsuuf oola.

Deeggarsichi hojiilee boordichaa eegalaman tumsuuf ni oola; deeggarsi dabalataas ni barbaachisa jedhan aadde Birtukaan.

Deeggarsi dabalataa kan taasifamu tahuu daayreektarri dhaabbatichaa ibsaniiru.",politics
1799,"

Finfinnee, Gurraandhala 20, 2012 (FBC)- Gamtaan Awrooppaa filannoo biyyoolessaatif taajjabdoota kan ergu tahuu beeksise.

Muummee ministiraa Dooktar Abiy Ahimad itti aanaa preezdaantii Koomiishinii Gamtaa Awrooppaa Jooseef Boorelnii waliin marihatan.

Turmaata isaanitiin jijjiirrama Ityoophiyaatti galmaahaa jiruu fi dhimmoota naannoorratti marihataniiru.

Itti aanaan preezdaantichaa filannoo biyyoolessaa Hagayya 2012 gaggeeffamuuf koomiishinichi taajjabdoota kan ergu tahuu ibsaniiru.

Jooseef Boorelniin gamtichi jijjiirrama Ityoophiyaatti gaggeeffamaa jiru kan deeggaru tahuu ibsan.
",politics
1800,"

Finfinnee, Gurraandhala 20, 2012 (FBC) – Yaahiin koomiishinaroota poolisii federaalaa fi naannolee 10ffaan Samaraatti gaggeeffamaa jira.

Yaahichi qopheessummaa naannoo Afaarin magaalaa Samaraatti gaggeeffamaa jira.

Waltajjichaan hojiin nageenya kabachiisuu dhiyaatee irratti ni marihatama.

Yaahicharrattis preezdaantiin naannoo Afaar obbo Awwal Arbaa fi koomiishinar janaraalli Koomiishinii Poolisii Federaalaa Indaashaaw Xaasaw argamaniiru.

Tsaggaayee Niguustu gabaase.
",politics
1801,"Finfinnee, Gurraandhala 20, 2012 (FBC) – Haleellaa Loltoonni Bashir Alaasaad Sooriyaa bulchiinsa Idliibiitti raawwataniin loltoonni  Tuurk 33 ajjeefamuu ibsameera.

Loltoonni kunneen haleellaa  humna xiyyaaraan ajjeefamuu isaanii aangahaa olaanaan biyyattii tokko dubbataniiru.

Haleellaa kana sababeeffachuun Tuurk tarkaanfii duub deebii loltoota Sooriyaarratti xiyyeeffate eegaltee jirti jedhame.

Aangahoonni Sooriyaa hanga ammaatti dhimmicha ilaalchisee yaada tokko hin laanne jedhameera.

Idliib iddoo mormitoonni Tuurkiin deeggaraman baayyhinaan keessatti aragaman tahuu isheetu himama.

Naannicha toohachuuf loltoonni Bashir Alaasaad irra deddeebiin tarkaanfii fudhachaa jiru jedhameera.

Naannichaatti Raashiyaan Alaasaad yoo deeggarstu, Tuurk ammoo mormitoota deeggaraa jiraachutu himame.

Sababa kanaan Raashiyaa fi Tuurk ejjoonnoon isaan Sooriyaarratti qaban faallaa tahaa dhufee jira jedhame.",politics
1802,"Finfinnee, Gurraandhala 20, 2012 (FBC) – Ministirri Ministeera Dhimma Alaa FDRI obbo Gadduu Aandaargaachaw daawwannaa Xaaliyaanitti taasisaa jiran cinaatti hoggantoota dhaabbilee idil addunyaa teessoo isaanii Room godhatan garaagaraa waliin marihataniiru.

Obbo Gadduun daayreektar jeneraala Dhaabbata Nyaataa fi Qonna Addunyaa, hoji raawwachiisaa Sagantaa Nyaata Addunyaa fi preezdaantii Fandii Misooma Qonnaa Addunyaa waliin marihataniiru.

Marii isaanitiin haala proojaktoota misoomaa Ityoophiyaa itti fufiinsaan deeggaruun dandahamaurratti marii taasisaniiru.

Akkasumas hariiroo hunda galeessa biyyattii waliin qaban haala cimsuun dandahamurrattis marihataniiru jedhameera.

Sagantaan Nyaata Addunyaa deeggarsa namoomaa taasisuu fi hoomaa awwaannisaa ittisuuf Dhaabbanni Nyaataa fi Qonna Addunyaa tumsa taasisu cimsuurratti marihataniiru.

Hoggantoonni dhaabbilee kanneeniis jijjiirrama Ityoophiyaa keessatti mulhataa jiru dinqisiifachuun, hariiroo biyyattii waliin qaban cimsanii kan itti fufsiisan tahuu ibsaniiru.

Obbo Gadduun deeggarsa dhaabbiileen kunneen taasisan galateeffachuun yeroo itti aanu hojiin hordoffii kan taasiifamu tahuu ibsuu isaanii ragaan Ministeera Dhimma Alaarraa argame ni mulhisa.",politics
1803,"
Finfinnee, Gurraandhala 20, 2012 (FBC) –Preezdaantiin FDRI Saahilawarq Zawdeen, boqachuu preezdaantii Gibts duraanii Hoosnii Mubaarakiin gadda itti dhagahame ibsatan.
 
Preezdaant Saahilawarq ibsa gaddaa preezdaantii biyyattii Abdul Fattaah Al Siisiif dabarsaniiru.
 
Preezdaantichi guddina ummataa fi biyya isaanitiif gumaacha olaanaa taasisaniiru jedhan preezdaant Saahilawarq ergaa isaanitiin.
 
Ministeerri Dhimma Alaa FDRI akka beeksisetti preezdaant Saahilawarq Zawdeen maatii, ummataa fi mootummaa biyyattiitif jajjabina hawwaniiru.
",politics
1804,"
Finfinnee, Gurraandhala 19, 2012 (FBC) – Boordiin Filannoo Biyyoolessaa Ityoophiyaa waldaalee qaama miidhamtootaa waliin marihate.
 
Hirmaannaa qaama miidhamtoonni filannoorratti gochuu qaban, hammattummaa seera filannoo haaraarratti marihatameera.
 
Waltajjicharratti hoggansi, hojjettoonni dameewwan boordichaa naannolee, Federeeshinii Waldaalee Qaama Miidhamtoota Biyyoolessaa, bakka buutonni qaama miidhamtootaa hirmaataniiru.
 
Qophii filannoon duraarratti qorannoowwanii fi leenjiirratti qaama miidhamtoota hirmaachisuun barbaachisaa tahuurratti marihatameera.
 
Barbaachisummaa seeraa fi imaammata filannoo hammattuu tahe, mijina iddoowwan filannoo, taajjabdummaan hirmaachuu, adeemsaa fi muuxannoorrattis akkasuma marihatameera.
",politics
1805,"Finfinnee, Gurraandhala 19, 2012 (FBC) –Magaalaa Asallaatti hiriirri deeggarsaa muummee ministiraa Dooktar Abiy Ahimad gaggeeffameera.

Jiraattonni magaalaa Asallaa hiriirichaan deeggarsa muummee ministiraa Dooktar Abiy Ahimadiif qaban agarsiisaniiru.

Hiriirichi mata dure Gamtaan gara Badhaadhinaatti: jedhuun gaggeeffameera.

Hirmaattoonni milkaahina misooma, nageenya, demokraasii fi guddina biyyaatif ni tumsina jedhaniiru.",politics
1806,"

Finfinnee, Gurraandhala 19, 2012 (FBC) – Preezdaantiin Koomiishinii Gamtaa Awrooppaa Ursuulaa Voon Dar Leeyn  Finfinnee  galaniiru.

Ursuulaa Voon Dar Leeyn walgahii waloo Gamtaa Afrikaa fi Gamtaa Awrooppaarratti ni  hirmaatu.

Preezdaant Ursuulaa Voon Dar Leeyn jila aangahoota olaanoo dhimma alaa fi hoggantoota nageenyaa gamtichaa 20 waliin walgahii kanarratti hirmaachuuf kan dhufan.

Walgahichi dhimmoota misoomaa, hojii dhabdummaa, misooma magariisummaa fi ceehumsa diijiitaalaa, nageenya, bulchiinsaa fi baqattootarratti xiyyeeffachuun kan gaggeeffamu.

Ursuulaa Voon Dar Leeyn Awrooppaa fi Afrikaan michuu uummamaa, hariiroo seena qabeessaa fi rakkoolee sadarkaa idil addunyaatti qunnaman walqixa kanneen dura dhaabbataniidha jedhan.

Preezdaantiin koomiishinii gamtichaa kun baatii Sadaasaa darbe guyyoota lamaaf Ityoophiyaatti daawwannaa hojii taasisuun isaanii ni yaadatama.
",politics
1807,"

Finfinnee, Gurraandhala 19, 2012 (FBC) – Ministeerri Nageenyaa ogeessota miidiyaa fi qunnamtii hawaasaaf leenjii kenne.

Leenjichi mata duree ""miidiyaaleen waliin jireenyaaf"" jedhuun gaggeeffameera.

Ministeera Nageenyatti Ministirri Deettaan dame ijaarsa nageenyaa fi waliigaltee biyyaaleessa aadde Almaaz Makoniin ijaarsi biyyaa kan eegalamu yaada lammiilee keessa tahuunidha jechuun kan ibsan yoo tahu, Miidiyaaleen yaada hawaasaa cimsuuf hojjechuu qabu jedhaniiru.

Aadde Almaaz odeeffannoon qulqullina hin qabne walitti buhinsa uumurra darbee biyya ni diiga jedhaniiru.

Waltajjicharratti waraqaan qorannoo garagaraa dhiyaachun irratti marihatameera.
",politics
1808,"
Finfinnee, Gurraandha 18, 2012 (FBC) – Muummeen Ministiraa FDRI Dooktar Abiy Ahimad simannaa hoohaa jiraattoonni godina Alaabaa fi Kambaataa Xambaaroo taasisaniif galateeffataniiru.
 
Dooktar Abiy fuula fees buukii isaaniin akka ibsanitti, simannaa hooha fi eebba guddaa jiraattoonni godinaalee kanneenii taasisaniif galateefataniiru.
 
Aadaa gabbataa fi duudhaan waliin jireenyaa baroota dheeraaf ture ummanni godina Kambaataa Xambaaroo qabu adda kan isa taasisu tahuu ibsaniiru.
 
Jiraattoonni godina Alaabaa simannaa miidhagaa fi jaalalaa isaaniif godhan onneerraa galateeffataniiru.
 
Jiraattoonni godinichaa sagoota 120 fi gaaloota 3 paartii isaaniif arjooma taasisaniif galata guddaa kan qaban tahuu himaniiru.
 
Waliin taanee gara daandii idahamuu fi galma Badhaadhinaatti yaa ceenu jechuun ergaa dabarsaniiru!",politics
1809,"
Finfinnee, Gurraandhala18, 2012 (FBC) – Hojiileen walitti dhufeenya ummataa cimsuu dandahan sadarkaa biyyaaleessatti kan hojjetaman tahuu Ministeerri Nageenyaa beeksiseera.
 
Hojiileen walitti dhufeenya ummataa cimsuu dandahan sadarkaa biyyaaleessatti hojjetameen buhaa jajjabeessaan argamaa jiraachuu Ministeera Nageenyaatti daayreektarri ijaarsa nageenyaa obbo Wandiwasan Makkoonniin turtii Faanaa Broodkaastiing Koorpooreet waliin taasisaniin ibsaniiru.
 
Hojiileen kunneen cimanii akka itti fufaniif Ministeerichi kan hojjetu tahuu ibsuun, waltajjiin marii hariiroo fi konfaransiin ummataa balhinaan ni gaggeeffamu jedhan.
 
Naannoolee rakkoon itti mulhatu sirna araara fi jaarsummaa fayyadamuun nageenyi waaraa akka buhuuf hanga caasaalee gaditti hojiin hojjetamaa jira jedhan obbo Wandiwasan.
 
Rakkoolee kanneen furuuf hayyoonni biyyattis gahee isaanii bahaa jiraachuu ibsaniiru.
 
Hayyoonni Faanaa Broodkaastiing Koorpooreet waliin turtii taasisanis, lammiileen hundi nageenya qabeenya waloo godhachuun tokkummaa biyyaaleessaa uumuu qabu jedhan.
 
Walitti buhiinsa naannoolee gidduutti uummamu hiikuu fi hariiroo ummataa cimsuuf lammiin hundi gahee isaa bahuu qaba jedhan.
 
Zufaan Kaasahuuntu gabaase",politics
1810,"
Finfinnee, Gurraandhala 18, 2012 (FBC) – Ministirri Dhimma Alaa FDRI obbo Gadduu Aandaargaachaw gita isaanii Xaaliyaanii Luuwiijii Diimaayoo waliin marihataniiru.
 
Ministiroonni lamaan dhimmoota waloo, naannoo fi idila addunyaarratti marihataniiru.
 
Hariiroo waloo siyyaasaa, diinagdee fi dameewwan hawaasummaa biyyoota lamaaniirratti marihachuu isaanii ragaan Xaaliyaanitti Imbaasii Ityoophiyaarraa argame ni mulhisa.
 
Hariiroo biyyoota lamaanii guddisuu, misooma walitti hidhamiinsaa, Invastimantii fi Turiziimiirratti haala waliin hojjechuun dandahamurratti yaada wal jijjiiraniiru jedhame.
Dabalataan dhimmoota Gaanfa Afrikaa fi idila addunyaarratti walitti hidhamiinsaan hojjechuuf marii taasisaniiru.",politics
1811,"
Finfinnee, Gurraandhala 18, 2012 (FBC) – Muummee ministiraa Dooktar Abiy Ahimad bakka buhoota jiraattoota godina Alaabaa waliin marihataniiru.
 
Muummee ministiraa harha ganama godina Kambaataa magaalaa Duraameetti jiraattota waliin erga marhatanii gara godina Alaabaa imalanii turan.
 
 
Muummee ministiraa Dooktar Abiy Ahimad istaadiyamii magaalaa Qulliittootti haasaa taasisaniin dabalataan, kutaalee hawaasaa waliin marihataniiru.
 
Jiraattoonni kunneen godinichaatti rakkooleen misooma daandii, bishaan dhugaatii, caaseeffamaa aanaa, indaastrii qindeessa barbaree fi qonnaa, akkasumas ijaarsa Hospitaalaa ilaalchisee gaaffiiwwan garagaraa Dooktar Abiyiif dhiyyeessaniiru.
 
Dooktar Abiyis gaaffiilee kahniif furmaata waaraa laachuuf hojjetamaa jiraachuu kaasaniiru.
 
Mootummaan rakkoolee ummataa furuuf boqonnaa malee hojjechaa jiraachuus eeraniiru.",politics
1812,"

Finfinnee, Gurraandhala 18, 2012 (FBC) – Siimpooziyamiin Qorannaa Poolisii 2ffaa magaalaa Sandaafaatti taahamaa jira.

Siimpooziyamiin biyyoolessaa kun mata duree ""Tajaajila poolisii qulqullina qabu, nageenya waaraaf"" jedhuun gaggeeffamaa jira.

Siimpooziyamiin Qorannaa Poolisii 2ffaa kun Koolleejjii Poolisii Ityoophiyaatti guyyootii lamaaf taahama.
",politics
1813,"
Finfinnee, Gurraandhala 18, 2012 (FBC) – Ministirri Ministeera Raayyaa Ittisa Biyyaa Xaaliyaan Gurraandhala 12 idoowwan Ityoophiyaanonni itti ajjeefaman daawwachuufi.
 
Ministirichi Looreenzoo Guheeriinee Gurraandhala 12,1929 loltoonni Xaaliyaan iddoowwan Ityoophiyaanota itti ajjeesan ni daawwatu.
 
Kitaabni ajjeechaa abbootii amantaa Salaale Dabra Libaanoositti raawwatame muulhisu Paawloo Boorsasitti ebbifameera.
 
Ministirichi ebbicharratti haasaa taasisaniin biyyi isaanii gochoota seenaa irratti hirmaattef gaafatama qabdi jedhaniiru.
 
Iddoowwan ajjeechaan itti raawwatame kan daawwatan tahuus ibsaniiru.
 
Giiftiin Xaaliyaan dahuu ilaalchisuudhan, Ityoophiyaatti bulchaan bakka buhaa mootummaa Xaaliyaan Fiild Maarshaal Adoolf Graaziyaaniin gammachuudhan masaraa Siddist Kiiloo keessatti argamutti affeerraa irbaataa qopheesset ture.
 
Yeruma sanattis Abrahaam Daboocii fi Moogas Asgadoom boombii darbataniin Graaziyaanii dabalatee hoggansi Xaaliyaan hedduun madaahaniiru.
 
Graaziyaaniinis aarichaan jiraattota magaalaa Finfinnee fi abbootii amantaa Dabra Libaanoos kuma 30 caalan ajjechiseera.
",politics
1814,"
Finfinnee, Gurraandhala 18, 2012 (FBC) -Ityoophiyaan marii Hidha Haaromsaarratti Ameerikaatti gaggeeffamurratti hin hirmaattu.
 
Ministeerri Bishaan, Jallisii fi Inarjii akka beeksisetti Ityoophiyaan marii Hidha Haaromsaarratti Ameerikaatti gaggeeffamuuf yaadamerratti hin hirmaattu.
 
Mariin Hidha Haaromsaa Ityoophiyaa, Sudaanii fi Gibts hirmaachise, taajjabdummaa Ameerikaa fi Baankii Addunyaatin Waashiingitanitti gaggeeffamaa turuun ni yaadatama.
 
Ammas baatii Faranjootaa Feebruwaarii 27 – 28,2020tti waltajjii itti aanu Waashiintitanitti gaggeessuuf beellamameet ture.
 
Ministeerichi akka beeksisetti marihattoonni garee Ityoophiyaa qooda fudhattoota biyya keessaa waliin marii taasifamu waan hin xumuriniif, yeroo kaahametti maricharratti hirmaachuu hin dandeessu.
 
Murtee kanas Ityoophiyaan Biiroo Maallaqaa/Treezharii/ Ameerikaatti beeksisteetti.
",politics
1815,"Finfinnee, Gurraandhala 18, 2012 (FBC) – Preezdaantiin Koomiishinii Gamtaa Awrooppaa Ursuulaa Voon Dar Leeyn harha Finfinnee ni galu.

Ursuulaa Voon Dar Leeyn gara Finfinnee kan dhufan walgahii waloo Gamtaa Afrikaa fi Gamtaa Awrooppaarratti hirmaachufi jedhameera.

Preezdaant Ursuulaa Voon Dar Leeyn jila aangahoota olaanoo dhimma alaa fi hoggantoota nageenyaa gamtichaa 20 waliin walgahii kanarratti hirmaachuuf kan dhufan tahuu ibsameera.

Walgahiin waloo kun guyyaa booru Finfinneetti ni eegalama jedhameera.

Walgahichi dhimmoota misoomaa, hojii dhabdummaa, misooma magariisummaa fi ceehumsa diijiitaalaa, nageenya, bulchiinsaa fi baqattootarratti xiyyeeffachuun kan gaggeeffamu akka tahe himameera.

Ursuulaa Voon Dar Leeyn Awrooppaa fi Afrikaan michuu uummamaa, hariiroo seena qabeessaa fi rakkoolee sadarkaa idil addunyaatti qunnaman walqixa kanneen dura dhaabbataniidha jedhan.

Preezdaantiin koomiishinii gamtichaa kun baatii Sadaasaa darbe guyyoota lamaaf Ityoophiyaatti daawwannaa hojii taasisuun isaanii kan yaadatamudha.

Daawwannaa isaaniin preezdaantii FDRI Saahilawarq Zawdee, muummee ministiraa FDRI Dooktar Abiy Ahimad, dura taahaa Koomiishinii Gamtaa Afrikaa Muusaa Faakii waliin dhimmoota waloo fi idil addunyaarratti marii taasisaniit turan.",politics
1816,"

Finfinnee, Gurraandhala 18, 2012 (FBC) – Ityoophiyaa ijaarun hojii adda duree tahuu qaba jedhan muummee ministiraa Dooktar Abiy Ahimad.

Muummee ministiraa FDRI Dooktar Abiy Ahimad biyyi jabduun osoo hin uumamin ummanni jabaan hin jiraatu waan taheef, Ityoophiyaa ijaarun hojii adda dureedha jedhaniiru.

Dooktar Abiy istaadiyamii magaalaa Duraameetti jiraattota walitti qabamaniif dhaamsa dabarsaniiru.

Muummee ministiraa haasaa isaanitiin, dhuunfaaf hawaasti, hawaasaf biyyi ni barbaachisti jedhan.

Kanaaf ammoo namni hunduu eenyummaasaa qabatee ijaarsa biyyaatif cichooman hojjechuu qaba jedhaniiru.

Ityoophiyaa abbootii fi haadholiin aarsadhaan nu dhaalchisan guddisuun imaanaa dhaloota harhaati jedhan.

Qormaanni akkamiituu nu mudatus daandin keenya idahamuu galmi keenyas badhaadhina jedhan.

Milkaahina biyyaa dhugoomsuuf tumsaan yaa hojjennuunis dhaamaniiru.

Dooktar Abiy Istaadiyamii Duraameetti ummata waliin marihataniiru.

Alaazaar Taaddalaatu gabaase
",politics
1817,"
Finfinnee, Gurraandhala 18, 2012 (FBC) –Ministirri Ministeera Dhimma Alaa FDRI obbo Gadduu Aandaargaachaw daawwii hojiitif eda gara Xaaliyaan imalaniiru.
 
Turmaata isaanii Xaaliyaanin gita isaanii waliin hariiroo biyyoota isaanii cimsuurratti xiyyeeffachuun ni marihatu.
 
Dabalataan hoggantoota Dhaabbata Qonnaa fi Nyaata Addunyaa, Sagantaa Nyaata Addunyaa fi hoggansa Fandii Misooma Qonnaa Addunyaa waliin ni marihatuun eegamu.
 
Dhaabbileen kanneen hojiileen misoomaa Ityoophiyaatti hojjetan jijjiirrama galmaahaa jiruun walsimataa akka tahu ni marihatu.
",politics
1818,"

Finfinnee, Gurraandhala 17, 2012 (FBC) – Ministeerri Qonnaa maallaqa liqaa Baankii Addunyaarra argameen proojaktii abbaa warraa miiliyoona 1.2 fayyaduu dandahu gara hojiitti galchee sochohaa jiraachu ibse.

Proojaktichi abbootii warraa qonnarratti bobbahan, dubartoota fi dargaggoota hojii dhaabaa akkasumaas damee misooma qabeenya beelladaa fi qurxummiirraatti bobbahan fayyadamoo kan taasisudha jedhame.

Baankii Addunyaan kan deeggaramu proojaktiin damee misoomaa qabeenyaa beelladaa fi qurxummiitti qindeessaan biyyaalessaa Dooktar Toomaas Charinnat liiqaa baankicharra argame Doolaara miiliyoona dhibba 1 fi miiliyoona 70 fi mootummaan kan ramadame Birrii miiliyoona dhibba 1 fi miiliyoona 90 lammiilee misooma qabeenya beelladaa fi qurxummiin miidhaan fayyaduuf kan gargarudha jedhame.

Proojaktichi naannolee 6tti aanoota 58 gandoota kuma 1 fi 755 kan hirmaachisedha.

Naannoo Oromiyaatti Qindeessaan proojakticha kan tahan Dooktar Darajjee Guddattaa akka naannoo Oromiyaatti yeroo ammaa kana proojaktichi aanoota 23tti gara hojiitti galeera jedhan.
",politics
1819,"Hoggansi  tajaajila ummanni  argachuu qabu kara iftoominaa fi  hubannoo guutuun akka kennuuf xiyyeefannan hojjatamaa jira jedhe waajirri paartii Badhaadhinaa Oromiyaa.

 

Itti gaafatamaan waajjiraa paartii Badhaadhinaa Oromiyaa  obboo Fiqaadu Tasammaa midiyaaleef ibsa kennaniin, hoggansi hubannoo gahaa argatee jijjirama  sadarkaa naannootis tahee biyyatti mulhachuu eegalee milkeessuu fi itti fufisiisuuf akka of qophesuuf hoggansa sadarkaa giddugaleessaa Paartii Badhaadhina  Oromiyaa kuma 10 tahaniif Leenjiin magaloota  Baatuu, Adaama, Sandaafaa fi  Jimmatti  kennamaaf jira jedhan.

 

Leenijichaan  tarsimoowwaani fi  faalasaama siyaasaa  paartii Badhaadhinaa keessatti akeekaman gama  siyaasaan, diinagdee fi hawaasummaatin qixaan ummatni  irra akka fayyadamuuf  hojirra oolchuuf, leenjiichi hubannoo walfakkaata uumuuf gahee olaana qaba jedhan obboo Fiqaaduun.

 

Gama birootin walitti makamuu paartilee  ADWUI  sadanii fi  deegartoota turan shananiin,  ergaa paartii Badhaadhinaa hundaahee as  leenjiin akkas isa dura tahuusaattin balhinaan irratti marhachuun hubannoo walfakkaata uumuufis jedhan.

 

Leenjiin hoggansaa giddugaleessaa hoggansa aanaalee, godinaalee fi magalootaa hirmaachise kun guyyoota 15 kan turu yoo tahuu, itti aansuun sadarkaa gandaattis hoggansa jiruun leenjichi ni kennamaa jedhan itti gaafatamaa waajjira Paartii Badhaadhinaa Oromiyaa obboo Fiqaaduu Tasammaan.

 

Tibbana kanas godinaalee Oromiyaa garagaraa keessatti deegarsaa mallaqaa fi hiriraan  tumsaa hawaasni paartii Badhaadhinaaf taasisaa ture paartiin Badhaadhinaa Oromiyaa ni galateefatas jedhan obboo Fiqaaduun.

 

Raggaasaa Firoomsaatu gabaase.",politics
1820,"Finfinnee, Gurraandhala 17, 2012 (FBC) – Muummee ministiraa Dooktar Abiy Ahimadii fi preezdaantiin Chaayinaa Shii Jiinpiing bilbilaan marihatan.

Tattaaffii tamsahina koroonaavaayirasii ittisuudhaf Chaayinaan taasistu dabalatee, dhimmoota garaagaraa irratti bilbilaan marihataniiru.

Barattoota Ityoophiyaa Chaayinaa jiraniif kunuunsi addaa barbaachisu godhamaafii akka jiru preezdaant Jiinpiing himaniiru.

Muummee ministiraas kunuunsichaan gammaduun, preezdaanticha galateeffataniiru.

Hojii gama kanaan mootummaan Chaayinaa hojjettutti nan boonas jedhaniiru muummee ministiraa Dooktar Abiy Ahimad karaa fuula Feesbuukii isaanitiin.

Deeggarsa hamma yoonaatti Ityoophiyaanotaaf godhameefis galateeffataniiru.",politics
1821,"Finfinnee, Gurraandhala 17, 2012 (FBC) – Ummanni naannoo Amaaraa fi Tigraay hariiroo seenaa waliin qaban akka cimsan gaafatame.

Ummanni Amaaraa fi Tigraay hariiroo hawaasumaa, diinagdee fi siyaasaa cimaa akka waliin qaban ibsameera.

Haatahuti yeroo ammaa gochaa hariiroo ummata naannoo lamaan gidduu jiru miidhu ofi keessaa baasuu akka qaba himameera.

Waltajjiin marii hariiroo ummata nannoo lamaani cimsu magaalaa Finfinneetti gaggeeffamaa jira.

Waltajji marii kun  Ministeera Nageenyaa kan qophaahe yoo tahu, marsaa 2ffaaf gaggeeffama jira jedhame.

Waltajjichi tokkummaa fi hariiroo ummata lamaan gidduu jiru cimsuuf kan gargaaru tahu ibsameera.",politics
1822,"
Finfinnee, Gurraandhala 17, 2012 (FBC) – Leenjiin sadarkaa hoggansa federaalaa Paartii Badhaadhinaa kennamaa jira.
 
Leenjichi magaalaa Finfinneetti kennamuu eegaleera.
 
Leenjicha haasadhaan kan jalqabsiisan miseensa hoji raawachiistuu Paartii Badhaadhinaa, ministira Ministeera Geejibaa aadde Daagmaawiit Moogasi.
 
Leenjichi jijjiirrama sadarkaa biyyaatti galmaahan, tarkaanfiiwwan fudhataman, buhaalee argaman, gufuuwwan mudatanii fi kallattii gara fuula duraarratti kan xiyyeeffatudha jedhan aadde Daagmaawiit.
 
Waltajjichi sagantaalee fi adeemsa paartichaarratti hubannaa waloo uumuuf gargaara jedhan.
 
Leenjidhaan buuda humna guutudhaan gaaffilee ummataa deebisuutti galamaanis ibsaniiru.
 
Leenjichi hoggansa 329 kan hirmacahisedha.
 
Leenjii guutuu biyyaatti guyyootii 10f gaggeeffamuun hoggansi kumni 40 ni hirmaata.
",politics
1823,"Finfinnee, Gurraandhala 17, 2012 (FBC) – Jilli Koomiishinii Gamtaa Awrooppaa Kamisa dhufu Gamtaa Afrikaatti daawwannaa ni taasisa jedhame.

Daawwannaa isaanitiin hoggantoota Gamtaa Afrikaa waliin marii kan taasisan tahuun ibsameera.

Torbee itti aanu ammoo tarsiimoon hariiroo Gamtaa Awrooppaa fi Gamtaa Afrikaa haaraan qophaahe ni ifooma jedhame.

Tarsiimoon haaraan kun hariiroo diinagdee fi walitti hidhamiinsa Gamtaa Awrooppaa fi Afrikaa cimsuuf kaayyeffamee kan qophaahedha jedhameera.",politics
1824,"
Finfinnee, Gurraandhala 17, 2012 (FBC) – Leenjiin hoggansa sadarkaa naannoo Paartii Badhaadhinaa gaggeeffamuu eegaleera.
 
Leenjichis naannoo Oromiyaatti magaalaa Jimmataa dabalatee, magaalaa Sandaafaa, Adaamaa fi Baatutti gaggeeffamuu eegaleera.
 
Leenjii magaalaa Jimmaatti gaggeeffamaa jirurratti hoggansi magaalaa Jimmaa, godina Jimmaa, Qeellam Wallaggaa, Lixa Wallaggaa, Iluu Abbaa Booraa fi Buunoo Beddelleerraa walitti babbahan 2,300 ol hirmaachaa jiru.
 
Leenjichi naannoo Kibbaatti wiirtulee 14tti kennamaa jiraachuu Waajjirri Paartii Badhaadhinaa ibseera.
 
Boongaa, Tarcaa, Jiinkaa, Saawlaa, Arbaa Minc, Walaayittaa Sooddoo, Hoossaahinaa, Waraabee, Walqixxee, Duraamee, Halaabaa fi magaalaa Hawaasaatti gaggeeffamaa jira.
 
Naannoo Amaaraattis leenjin hoggansa kuma 10 hirmaachise, guyyootii 10 oliif kan laatamu taha jedhameera.
 
Leenjichis magaalaa Baahir Daar, Goondar, Dasee, Kombolchaa, Dabra Birihaanii fi Dabra Taabooritti kennamaa jira.
 
Naannoo Afaarittis leenjiin hoggansa sadarkaa olaanaa fi jiddugalaa eegaleera.
 
Naannoo Beenishaanguul Guumz, magaalaa Asoosaattis leenjiin hoggansa olaanaa fi jiddugaleessaa 600 ol hirmaachise taahamaa jira.
 
Dabalataan magaalaa Finfinneettis hoggansi sadarkaa jiddugaleessaa fi jalqabaa Paartii Badhaadhinaa leenjicha fudhachuu eegalaniiru.
 
Leenjin harha eegalame itti fufiinsan guyyoottan itti aananiif kan laatamu yammuu tahu, jijjiirrama eegalame, ilaalcha idahamuu fi yaadolii buhuuraa Paartii Badhaadhinaarratti ni marihatama.
",politics
1825,"
Finfinnee, Gurraandhala 17, 2012 (FBC) – Lixaa fi Kibba Oromiyaatti nageenyi buhaa dhufuu Koomiishiniin Poolisii Oromiyaa beeksise.
 
Rakkoon nageenyaa Lixaa fi Kibba Oromiyaatti mudatee ture furamaa jiraachuu koomiishinichi beeksiseera.
 
Nageenyi uumamuu kan eegales tarkaanfii caasaan nageenyaa fudhateeni jedheera Koomiishiniin Poolisii Oromiyaa.
 
Walitti buhiinsi mudatee ture yeroo ammaa furamaa dhufuus ibseera.
 
Koomiishinar Janaraalli Koomiishinii Poolisii Oromiyaa Araarsaa Mardaasaan jijjiirrama muulhate gufachiisuuf waggaa tokkoon darbetti humnoonni hidhatan rakkoo uumaa turaniiru jedhan.
 
Humnootiin hidhatanii sochohan abbootii qabeenyaa, hoggansa mootummaa fi caasaa nageenyaa amma ajjeesuutti gahuudhan, magaalaa fi baadiyyaattis gochoota badii raawwachuudhan, hawaasaf sodaa tahaniit turan jedhan.
 
Mootummaan rakkinichi mariidhan akka furamu hojjetaa turus hin milkoofne jedhan koomiishinar janaraalichi.
 
Sababuma kanarraa kan kahe tarkaanfii olaantummaa seeraa kabachiisuu fudhachuu eegale jedhan.
 
Lixa Wallaggaa fi Qeellam Wallaggaa, Kibba Oromiyaa Gujii fi Gujii Lixaatti humnootiin hidhatan rakkoo nagaa uumaa turaniiru jedhu koomiishinar janaraalichi.
 
Akka gabaasa TOItti amma tarkaanfin fudhatamuu eegaluu isaatin nageenyi uumamaa jira.
",politics
1826,"Finfinnee, Gurraandhala 17, 2012 (FBC) – Muummeen ministiraa FDRI Dooktar Abiy Ahimad mootummaan Sudaan Kibbaa morkattoota waliin mootummaa waloo hundessuu isaaniif gammachuu itti dhagahame ibsaniiru.

Preezdaant Saalvaa Kiir fi morkataan isaanii Dooktar Riik Maachaar mootummaa waloo biyyaalessaa hundeessaniiru.

Haaluma kanaan Saalvaa Kiir preezdaantii mootummaa yeroo cehumsaa yoo tahan, Dooktar Riik Maachaar ammoo itti aanaa preezdaantii tahaniiru.

Muummeen ministiraa FDRI Dooktar Abiy Ahimad hundeeffamuu mootummaa cehumsaa biyyattiif gammachuu itti dhagahame ibsaniiru.

Waliigalteen kun biyyaattiif buhuura guddaa tahuu ergaa isaaniin ibsaniiru.

Buhaan argame Mootummoota Misoomaa Baha Afrikaatif (IGAD) gammachuu olaanaadha jedhan Dooktar Abiy.

Mootummaan Ityoophiyaa ummata Sudaanii fi mootummaa cehumsaaf akkuma kanaan duraa deeggarsa barbaachisu hunda kan taasisu tahuu ibsaniiru.",politics
1827,"

Finfinnee, Gurraandhala 17, 2012 (FBC) – Mootummaan sababoota garaagaraan namoota 60 dhimmi isaanii seeran ilaallamaa turerraa himannaa adda kuteera.

Itti gaafatamaan Prees Sakreetaariyaatii Waajjira Muummee Ministiraa FDRI obbo Nigusuu Xilaahuun, mootummaan himata lammiilee 60 adda kutuuf murteessera jedhan.

Haaluma walfakkaatun dirree siyaasaa babahldhisuu fi mootummaas tahe yakkamtoonni dhimmicharratti barumsa waan argataniif dhiifamni taasifameera jedhan.

Kanarra darbees mootummaan gaffii lammiilee dhaggeeffachuun haala hawaasummaa ilaaluun murticha dabarseera.

Himatichi adda cituu, halaa fi rawwii isaarrattis Abbaan Alangee Waliigalaa Federaalaa ibsa ni laata jedhameera.
",politics
1828,"

Finfinnee, Gurraandhala 18, 2012 (FBC) – Abbaan alangaa waliigala Oromiyaa raawwii hojii baatiiwwan 6 Adaamaatti gamaaggamaa jira.

Manni hojichaa raawwii hojii godinaalee fi aanaalee naannichaa magaalaa Adaamaatti gamaaggama jira.

Abbaan Alangaa Waliigalaa Oromiyaa obbo Daaniheel Asaffaa haasawaa baniinsaa taasisaaniin,seektarichi gama seeraan mootummaa fi hariiroo hawaasaa cimsuun keessatti shoora olaanaa qaba jedhan.

Ijaarsa biyyaa keessatti seektarri haqaa seektara kamiiiyyuu caalaa qooda olaanaa qaba jedhan obbo Daaniheel.

Hanqina kaleessaa irraa barachuun, hojmaataa gaarii ture akka muuxxaannootti fudhachuun imaammataa fi kaayyoo fooyyahaa tahe qopheessuu buhaa caaluuf qindoominaan ni hojjetama jedhaniiru.

Jarmiyaalee haqaa isa duraa caalaa tajaajilaa sihataa, haqa qabessaa fi qulqulluu tahe laachuu dandahan ijaaruuf xiyyeeffannoon kan hojjetamu tahuu ibsameera.
",politics
1829,"
Finfinnee, Gurraandhala 18, 2012 (FBC) – Haala ulaagaalee mirga namoomaa idila addunyaa leenjii imaammata barnootaa keessa galchuun dandahamurratti mariin gaggeeffamaa jiraachuu Koreen Fannoo Diimaa Idila Addunyaa beeksise.
 
Marii kanarratti bakka buutoonni Yuunvarsiitii Poolisii Ityoophiyaa, Komishinii Poolisii Federaalaa fi itti gaafatamtoonni dhaabbiilee leenjii Poolisii naannoolee hirmaachaa jiru jedhame.
 
Leenjii sirna imaammaata barnootaa caalmaatti fooyyeessuu fi ulaagaalee mirga namoomaa idila addunyaa miseensoota Poolisiif beeksisuuf akka tahe korichi beeksiseera.
 
wixinee Sanada waliigaltee qophaaherratti mariin gaggeeffamuus ibsameera.
 
Sanadni waliigaltee kun hariiroo Giddugala Leenjii Imaammataa fi Koree Fannoo Diimaa Idila Addunyaa gidduu jiru ni cimsa jedhamee kan eeggamu tahuu ragaan Waldaa Fannoo Diimaa Ityoophiyaarraa argame ni mulhsa.",politics
1830,"

Finfinnee, Gurraandhala 18, 2012 (FBC) – Wallagga Lixaa magaalaa Gimbiitti hiriirri deeggarsaa muummee ministiraa Dooktar Abiy Ahimad gaggeeffame.

Jiraattonni magaalaa Gimbii hiriirichaan deeggarsa muummee ministiraa Dooktar Abiy Ahimadiif qaban agarsiisaniiru.

Milkaahina misooma, nageenya, demokraasii fi guddina biyyaatif ni tumsina; kanatti gufuu kan tahu mara ni balaaleffanna jechuu isaanii Biiroon Dhimmoota Koominikeeshinii Mootummaa Naannoo Oromiyaa beeksiseera.
",politics
1831,"

Finfinnee, Gurraandhala 18, 2012 (FBC) – Lammiileen Ityoophiyaa 104 Taanzaaniyaadhaa gara biyyaa deebihan.

Namoonni deebihan kanneen faddaaltotaa fi daddabarsitootaan dabarfamaa kan turanidha.

Ityoophiyaanonni 104 guyyaa harhaa Taanzaaniyaadhaa gara biyyaa deebihaniiru.

Warreen deebihan bulchiinsa Iraangaa jedhamutti mana sirreessaa keessa turuu isaanii Taanzaaniyaatti Imbaasiin Ityoophiyaa beeksiseera.
",politics
1832,"Ambaasaaddar Reedwaan ambaasaaddaroota biyyoota garaagaraa waliin marihatan

Finfinnee, Gurraandhala 18, 2012 (FBC) – Ministir deettaan Ministeera Dhimma Alaa FDRI Ambaasaaddar Reedwaan Huseen ambaasaaddaroota biyyoota addaddaa teessoo isaanii magaalaa Finfinnee godhatan waliin marihatan.

Ambaasaaddar Reedwaan ambaasaaddaroota Deenmaark, Kaazaakiistaanii fi Indooneezhiiyaa waliin waajjira isaaniitti marihataniiru.

Ityoophiyaan biyyoota kanneen waliin hariiroo waloo siyyaasaa, qonnaa, Ispoortii, daldalaa, barnoota, aadaa, invastimantii, saayinsii fi teeknooloojii daraan cimsuun haala dandahamurratti marihataniiru.

Ambaasaaddaroonni kunneen gama isaaniin,jijjiirrama diinagdee fi siyyaasaa Ityoophiyaan gaggeessaa jirtu dinqisiifataniiru.

Waliigaltee hariiroo biyyoota kanneen waliin kana dura  walii mallattaahe gara hojiitti hiikuu fi walii galtee haaraa hariiroo waloo cimsuu dandahan walii mallatteessuuf waan isaanirraa eeggamu hunda xiyyeeffannoon kan raawwatan tahuu ibsaniiru.

Dhimmoota waloo fi idila addunyaa kamiiyyuurratti waliin hojjechuuf  balballi isaanii banaa tahuu ibsuu isaanii ragaan Waajjira Dubbii Himaa Ministeera Dhimma Alaa FDRI irraa argame ni mulhisa.",politics
1833,"
Finfinnee, Gurraandhala 16, 2012 (FBC)- Paartileen siyaasaa ulaagaalee guuttachuu qaban amma Bitootessa 3,2012tti akka xumuratan Boordiin Filannoo Biyyoolessaa Ityoophiyaa yaadachiise.
 
Akkaataa labsii paartilee siyaasaa fi filannoo, lakkoofsa 1162/2011 paartileen siyaasaa biyyoolessaa fi naannoo ulaagaa fi dirqama irraa eegamu akka guuttatan boordichi gaafateera.
 
Ulaagaa fi dirqama irraa eegamu ilaalchisee boordichi akkaataa qajeelfama lakkoofsa 3/2012 paartileedhaf erguu beeksiseera.
 
Haaluma kanaan paartileenis dirqamaa fi ulaagaa irraa eegamu amma Bitootessa 3,2012tti guuttatanii akka dhiyeessan gaafateera.
 
Amma ammaatti paartileen sanadoota irraa eegamu galchan xiqqoo tahuu boordichi beeksiseera.
",politics
1834,"

Finfinnee, Gurraandhala 16, 2012 (FBC)- Haqa qabeessummaa fi demokraasummaa filannoo bara 2012 gaggeeffamuuf qaamni hundi itti gafatamasaa bahuu qaba jedhan miseensonni Caffee Oromiyaa.

Miseensonni Caffichaa turtii Faanaa Broodkaastiing Koorporeet waliin taasisaniin milkii filannoo biyyoolessaa yeroo 6ffaaf gaggeeffamuuf hunduu tumsuu qaba jedhaniiru.

Gahumsaa fi naamusaan dorgomuudhan, filannichi naga qabeessa, demokraatawaa fi amanamaa gochuuf ummata, dhaabbilee siiviilii fi paartileen siyaasaa tumsuu qabu jedhaniiru.

Rakkoolee nageenyaa iddoowwan tokko tokkotti muulhatan filannoo baranaatti gufuu akka hin taane, qooda fudhattoonni marti waltumsuu qabu jedhaniiru.

Miseensa caffichaa kan tahan obbo Shaafii Huseen filattoota dabalatee adeemsi filannoo bara kanaa of eeggannoo oolaanaa fi itti gafatamummaan gaggeeffamuu qaba jedhu.

Miidiyaalee, gamtaawwan siivilii fi paartileen siyaasaa bilisummaadhan sochohuu qabu jedhaniiru.

Obbo Waaqoo Sintaayyoon gama isaanitiin, paartileen siyaasaa yaada biyya ceesisu irratti akka xiyyeeffatan dhaamaniiru.

Afawarq Alamuutuu gabaase.
",politics
1835,"

Finfinnee, Gurraandhala 16, 2012 (FBC) – Hiriirri deeggarsaa muummee ministiraa Dooktar Abiy Ahimad magaalota addaddaatti gaggeeffame.

Hiriirri deeggarsichaa naannoo Oromiyaa magaalaa Mojoo fi godina Baalee Lixaa magaalaa Roobeetti gaggeeffameera.

Bifuma walfakkaatun naannoo Beenishaanguul Guumz magaalaa Asoosaatti hiriirri deeggarsaa walfakkaataan gaggeeffameera.
",politics
1836,"Finfinnee, Gurraandhala 16, 2012 (FBC) –  Preezdaant Doonaald Traamp daawwannaa hojiif Hindi galan.

Preezdaantin Yuunaaytid Steet Doonaald Traamp Hinditti kan taasisaa daawwaanaa hojii isaanii bulchiinsa Gujaaraatii eegalaniiru.

Preezdaantichi gara bulchiinsichaa siha galan muumee ministiraa Hind Naareendiiraa Moodii simannaa kan taasisaniif yoo tahu, ummanni hedduun bahanii simataniiru.",politics
1837,"Finfinnee, Gurraandhala 16, 2012 (FBC) – Niijar miseensota garee shororkeessaa 120 ajjeesuu beeksifte.

Naannoo Kibba Dhihaa Niijaritti kan bobbahee humni waraanaa Niijarii fi ajajni raayyaa ittisaa Faransaay tarkaanfii fudhateen miseensonni garee shororkeessaa 120 ajjeefamuu ministeerri rayyaan ittisa biyyichaa beeksiseera.

Wayita lolli turetti garichi itti fayyadamaa kan ture meeshaalee waraanaa fi konkolaattonni harkaa fuudhatamaniiru.

Loltoota Niijaris tahee Faransaay keessaa qaamni miidhame kan hin jirre tahuun himameera.

Taarkaanfichi iddoo daangaa Maalii fi Burkiinaa Faasootti kan argamuu naannoo Tilaabariitti kan fudhatame tahuun ibsameera.

Ministirri Ministeera Raayyaa Ittisa Biyyaa Niijar Isoofoo Kaatambee, garicha mohachuuf qaamolee isaan deeggaran dinqisiifataniiru.

Asiin dura baatii Amajjii keessa miseensoonni garee jihaadisootaa haleellaa qaqqabsiisaniin loltoonni Niijar 174 ajjeefamuun ni yaadatama.

Haaluma kanaan naannichatti labsiin yeroo ariifachiisaa ergaa labsamee wagga lama lakkoofsiseera jedhameera.

Bara Faranjootaa 2015 irraa eegalee miseensonni gaaree jihaadistootaa haleellaa daangaa darbuun qaqqabsiisaniin naannoo Tiraabaarii fi Taahuuwitti lammiileen kumni 78 qehee isaaniirraa buqqahaniiru.

Faransaay gama ishiitin biyyoota Dhiha Afrikaa miseensoota garee shororkeessitootatiin miidhaman gargaaruuf looltoota ajaja cimoo kuma 4 fi 500 erguu ishiirra darbee, loltoota haraa 600 erguun ishii ibsameera.",politics
1838,"

Finfinnee, Gurraandhala 16, 2012 (FBC)  – Jilli aadde Daagimaawitiin durfamu nageenya daandiirratti kan xiyyeeffate walgahii ministirootaa idil addunyaa 
3ffaa irratti hirmaate.

Jilli Ityoophiyaa Ministira Geejjibaa aadde Daagimaawit Mogasiin durfamu nageenya daandii irratti xiyyeeffachuun kan qophaahe walgahii ministirootaa 
idil addunyaa 3ffaa irratti hirmaate.

Nageenya daandii irratti kan xiyyeeffate walgahiin ministiroota idil addunyaa 3ffaa Swiidin Stookholmitti guyyaa sadiif gaggeeffameera.

Mata duree ‘ Bara Faranjoota 2030tti galteewwan idil addunyaa ni milkeessina"" jedhuun kan gaggeeffame walgahi kanarratti biyyoota 140 irraa walitti 
kan babahan hirmaattoonni 1700, ministiroota 80 ol akkasumaas damee dhuunfaa hedduu fi hoggantoonni dhaabbilee miti mootummaa fi mootummaa argamaniiru.

Jilli Ityoophiyaas turtii isaan waltajjii marii heddurratti hirmaachuu isaa Ministirri Geejjibaa aadde Daagimaawit Mogas beeksisaniiru.

Walgahichaan cinaatti Ministira Ministeera Buhuuraalee Misoomaa Swiidiin Toomaas Inaroozin dabalatee hoggantoota hojii fi ministiroota biyyoota gara
 garaa waliin hariiroo biyyoota lamaanii irratti marihachuu ibsaniiru.
",politics
1839,"
Finfinnee, Gurraandhala 16, 2012 (FBC) – Galmeen lammiilee Ityoophiyaa eeyyama malee Emmireetota Arabaa Gamtooman jiraatanii Imbaasii Ityoophiyaa Abudaabiitti eegale.
 
Muummee ministiraa Dooktar Abiy Ahimad Ityoophiyaanotaa fi dhalattoota Ityoophiyaa biyyoota baha jiddugaleessaa jiraatan waliin marihachuuf Emmireetota Arabaa Gamtooman daawwachuun isaanii ni yaadatama.
 
Mirga lammiilee biyyootii kanneen jiraatan kabachiisuuf gaaffiin dhiyaate fudhatama argachuun ni yaadatama.
 
Ityoophiyaanonni eeyyama jireenyaa hin qabaatin dhimmichi akka sirratuuf gaafataniit turan.
 
Waliigalticha hojiirra oolchuufis harha galmeen Abudaabiitti Imbaasii FDRI fi Qoonsilaa Generaala Duubaayitti eegalameera.
 
Amma ammaattis dhibbaan kan lakkaahaman galmaahaniiru.
 
Galmichi amma Bitootessa 13,2012 yookin amma baatii Faranjootaa Maarch 22,2020 kan turu taha.
",politics
1840,"
Finfinnee, Gurraandhala 15, 2012 (FBC) – Magaalaa Baatuutti hiriirri deeggarsaa muummee ministiraa Dooktar Abiy Ahimad gaggeeffame.
 
Hirmaattonni hiriirichaa jijjiirrama hoggansa muummee ministiraa Dooktar Abiy Ahimadii fi jaallan isaanitiin galmaahe ni deeggarra jedhaniiru.
",politics
1841,"

Finfinnee, Gurraandhala 15, 2012 (FBC) -Magaalaa Adaamaatti hiriirri deeggarsaa muummee ministiraa Dooktar Abiy Ahimad gaggeeffame.

Hiriirichaan hirmaattonni jijjiirrama hoggansa muummee ministiraa Dooktar Abiy Ahimadii fi jaallan isaanitiin galmaahaa jiru ni deeggarra jedhaniiru.
",politics
1842,"

Finfinnee, Gurraandhala 15, 2012 (FBC) – Magaalaa Ambootti hiriirri deeggarsaa muummee ministiraa Dooktar Abiy Ahimad gaggeeffame.

Hiriirri deeggarsichaa Istaadiyamii Ambootti gaggeeffameera.

Hirmaattonni hiriirichaa jijjiirrama hoggansa muummee ministiraa Dooktar Abiy Ahimadii fi jaallan isaanitiin galmaahe ni deeggarra jedhaniiru.
",politics
1843,"

Finfinnee, Gurraandhala 14, 2012 (FBC) – Hogganaan mormitoota Sudaan Kibbaa Dooktar Riik Maachaar itti aanaa preezdaantii biyyattii tahuudhan muudaman.

Muudamni isaanii mormitoonnii fi mootummaan biyya bulchu mootummaa biyyoolessaa tokko uumuuf waliigalteerra ega gahameen booda.

Sudaan Kibbaa Sudaanirraa bara Faranjootaa 2011 bilisa baatee, waggaa lamaan booda ture walwaraansatti kan galte.

Walitti buhiinsichaan duguuggaa sanyii Ruwaandaa bara 1994tti aansee, namoonni 400,000 tahan lubbuu isaanii dhabaniiru.

Walitti buhiinsichi kan mudate yerichatti preezdaan Saalvaa Kiir itti aanaa isaanii Dooktar Riik Maachaar taayitaarraa buusuu isaanitiini.
",politics
1844,"

Finfinnee, Gurraandhala 14, 2012 (FBC) – Ummata waliin tahuudhan humnoota farreen nageenyaa adamsee seeratti dhiyeessuu fi olhaantummaa seeraa mirkaneessuuf hojjechaan jira jedhe Koomiishiniin Poolisii Oromiyaa ibsa baasen.

Koomiishiniin Poolisii Bulchiinsa Mootummaa Naannoo Oromiyaa ibsa baasen, humni nageenyaa aggaammii humnoota badii maseensuudhaan nageenyaa fi tasgabbii waaraa mirkaneessuuf boqonnaa malee hojjechuuf murteesseera jedheera.

Akka naannoo fi biyyaatti jijjiirama rog-daneessa keessummeessuu erga eegallee waggoottan lama lakkoofsifneerra kan jedhe koomiishinichi, yeroo kana keessatti riifoormiiwwan akka naannoo fi biyyaatti hojiirra oolan keessaa riifoormiin seektera nageenyaa isa ijoo dha jechuun ibseera.

Lammiileen bilisaan akka yaadan, ejjennoo fi ilaalcha qaban karaa nagaa akka tarkaanfachiisanii fi mirga dhuunfaa fi garee isaanii karaa demokraatawa taheen akka mirkaneeffataniif hojiin akka mootummaatti hojjetame seektara nageenyaa keessatti jijjiirama olhaanaa fideera jedheera.

Buhaa riifoormii seektara nageenyaa keesssatti taasifameen caasaan nageenyaa kanaan dura ummata biratti akka diinaatti ilaalamaa ture, yeroo ammaa miiltoo gaarii jiruu fi jireenya ummataa guyyaa gara guyyaa tahee jira.

Nageennya ummataa fi biyyaa mirkaneessuun cinaatti, balaawwan uumamaa fi nam-tolchee tohachuuf sochii taasifamu keessatti ummata bira dhaabbachuudhaan jaalala horachuurras gaheeran ibseera.

Haa tahu malee, boqonnaa jijjiiramaa kana keessatti humni nageenyaa sochii mootummaan dirree demokraasii balhisuu fi biliisummaa lammiilee mirkaneessuuf taasisaa jiru tumsuuf aarsaa hedduu kaffalaa tureera, hanga harhaattis kaffalaa jira jedheera koomiishinichi.

Humni maqaa ABO Shanee, waraana bilisummaa Oromoo (WBO) fi abbaa torbeetiin of waamu faallaa jijjiiramaa dhaabbachuudhan naannoo Oromiyaa bakkeewwan adda addaatti hoggansa mootummaa, lammiilee nagaa fi hawaasa balhaa irratti gocha ajjeechaa, miidhaa qaamaa, suukanneessuu, saamicha qabeenyaa fi burjaajessuu raawwachaa turaniiru jedheera Koomiishiniin Poolisii Oromiyaa.

Keessattuu, ajjeechaa fi gocha hammeenyaa lammiileerratti geggeessaa tureen miidhaa qaamoleen kunneen hanga harhaatti geessisan olhaanaa tahus, kaayyoo dirree demokraasii balhisuu akka mootummaatti qabame tumsuuf obsa qaamoleen nageenyaa agarsiisan guddaa, aarsaan kaffalanis olhaanaadha jedhe.

Haleellaan bulchiinsa magaalaa Buraayyuutti namoota afur irratti raawwatames, humna ABO Shaneetiin hogganamuu fi maqaa Waraana Biliisummaa fi Abbaa Torbeetiin of waamu tahuunsaa mirkanaaheera jedheera.

Miidhaa qaqqabe kanaan, Koomiishinar Solomoon Taaddasaa- itti gaafatamaan Waajjira Nageenyaa Bulchiinsa Magaalaa Buraayyuu battalumatti kan duhan yammuu tahu, Koomaandar Tasfaayee Dinquu- Ajajaa Poolisii Godina Addaa Oromiyaa Naannawa Finfinnee, Artiist Dajanee Kaasaayee fi ogeessi Waajjira Carraa Hojii Uumuu Bulchiinsa Magaalaa Buraayyuu Obbo Dameen madaahanii yaalamuurratti argamu jedheera koomiishinichi.

Poolisiin naannichaa dirree demokraasii balhisuuf hanga harhaatti obsi agarsiise guddaadha jedhee, haa tahu malee, obsa hanga harhaatti agarsiisen miidhaan qaqqabaa jiru daran hammaataa waan deemee fi ummata balhaas waan nuffisiisef dhimmi olhaantummaa seeraa mirkaneessuu dhimma yeroon gaafatu taheera jedheera.

Kanaafuu, poolisiin naannichaa ummata balhaa waliin tahuudhaan humnoota farreen nageenyaa adamsee seeratti dhiyeessuu fi olhaantummaa seeraa mirkaneessuuf murteessera jedheera koomiishinichi.
",politics
1845,"Finfinnee, Gurraandhala 16, 2012 (FBC) – Niijar miseensota garee shororkeessaa 120 ajjeesuu beeksifte.

Naannoo Kibba Dhihaa Niijaritti kan bobbahee humni waraanaa Niijarii fi ajajni raayyaa ittisaa Faransaay tarkaanfii fudhateen miseensonni garee shororkeessaa 120 ajjeefamuu ministeerri rayyaan ittisa biyyichaa beeksiseera.

Wayita lolli turetti garichi itti fayyadamaa kan ture meeshaalee waraanaa fi konkolaattonni harkaa fuudhatamaniiru.

Loltoota Niijaris tahee Faransaay keessaa qaamni miidhame kan hin jirre tahuun himameera.

Taarkaanfichi iddoo daangaa Maalii fi Burkiinaa Faasootti kan argamuu naannoo Tilaabariitti kan fudhatame tahuun ibsameera.

Ministirri Ministeera Raayyaa Ittisa Biyyaa Niijar Isoofoo Kaatambee, garicha mohachuuf qaamolee isaan deeggaran dinqisiifataniiru.

Asiin dura baatii Amajjii keessa miseensoonni garee jihaadisootaa haleellaa qaqqabsiisaniin loltoonni Niijar 174 ajjeefamuun ni yaadatama.

Haaluma kanaan naannichatti labsiin yeroo ariifachiisaa ergaa labsamee wagga lama lakkoofsiseera jedhameera.

Bara Faranjootaa 2015 irraa eegalee miseensonni gaaree jihaadistootaa haleellaa daangaa darbuun qaqqabsiisaniin naannoo Tiraabaarii fi Taahuuwitti lammiileen kumni 78 qehee isaaniirraa buqqahaniiru.

Faransaay gama ishiitin biyyoota Dhiha Afrikaa miseensoota garee shororkeessitootatiin miidhaman gargaaruuf looltoota ajaja cimoo kuma 4 fi 500 erguu ishiirra darbee, loltoota haraa 600 erguun ishii ibsameera.",politics
1846,"

Finfinnee, Gurraandhala 16, 2012 (FBC)  – Jilli aadde Daagimaawitiin durfamu nageenya daandiirratti kan xiyyeeffate walgahii ministirootaa idil addunyaa 3ffaa irratti hirmaate.

Jilli Ityoophiyaa Ministira Geejjibaa aadde Daagimaawit Mogasiin durfamu nageenya daandii irratti xiyyeeffachuun kan qophaahe walgahii ministirootaa idil addunyaa 3ffaa irratti hirmaate.

Nageenya daandii irratti kan xiyyeeffate walgahiin ministiroota idil addunyaa 3ffaa Swiidin Stookholmitti guyyaa sadiif gaggeeffameera.

Mata duree ‘ Bara Faranjoota 2030tti galteewwan idil addunyaa ni milkeessina"" jedhuun kan gaggeeffame walgahi kanarratti biyyoota 140 irraa walitti kan babahan hirmaattoonni 1700, ministiroota 80 ol akkasumaas damee dhuunfaa hedduu fi hoggantoonni dhaabbilee miti mootummaa fi mootummaa argamaniiru.

Jilli Ityoophiyaas turtii isaan waltajjii marii heddurratti hirmaachuu isaa Ministirri Geejjibaa aadde Daagimaawit Mogas beeksisaniiru.

Walgahichaan cinaatti Ministira Ministeera Buhuuraalee Misoomaa Swiidiin Toomaas Inaroozin dabalatee hoggantoota hojii fi ministiroota biyyoota gara garaa waliin hariiroo biyyoota lamaanii irratti marihachuu ibsaniiru.
",politics
1847,"

Finfinnee, Gurraandhala 16, 2012 (FBC) – Hiriira deeggarsaa Amboorratti boombii darbatameen namoota 29rra miidhaa salphaa fi cimaan qaqqabeera.

Koomiishinarri Koomiishinii Poolisii Oromiyaa Araarsaa Mardaasaan ibsa laataniin akka beeksisanitti, hiriira deeggarsaa magaalaa Ambootti kaleessa muummee ministiraa Dooktar Abiy Ahimadiif gaggeeffamerratti boombii darbatameen namoota 29rra miidhaan qaqqabeera.

Miidhamtoota keessaa 28 deeggarsa yaalaa argatanii gara manaa yoo deebihan, miidhamaan hafemmoo Hoospitaala Ambootti yaalamaa jira jedhan.

Miidhaa qaqqabe waliin walqabatee shakkamtoonni 6 qabamuu ibsaniiru.

Bifuma walfakkaatun ajjeechaa fi miidhaa magaalaa Burraayyuutti raawwatamee tureen shakkamtoonni 17 tohatamuun ni yaadatama.
",politics
1848,"

Finfinnee, Gurraandhala 15, 2012 (FBC) – Jilli addaa Muummeen Ministira dooktar Abiy Ahimadin ergame preezdaantii Gibts Abdulfattaah Al siisii waliin walarge.

Jilicha keessatti kan haammataman Muummee Ministira duraanii Haylamaariyaam Dassaaleny, Prees Sakreetaariyaatiin Waajjira Muummee Ministiraa obbo Nugusuu Xilaahuun fi Gibtsitti ambaasaaddara Ityoophiyaa Diinaa Muftii fahi.

Obbo Haylamaariyaam Dassaaleny dhaamsa muummee ministiora Dooktar Abiy Ahimad ergan preezdaanti Abdulfattaah Al siisiin gahaniiru.

Muummeen Ministira dooktar Abiy Ahimad dhaamsa isaaniin hariiroo biyyoota lamaanii baroota dheeraaf ture caalumaatti akka cimu hawwii qaban ibsaniiru.

Jilichi hidha haaromsaa Ityoophiyaa ilaalchisuun Preezdaanti Al Siisii waliin marihataniiru.
",politics
1849,"

Finfinnee, Gurraandhala 15, 2012 (FBC) – Sirni baniinsa sagantaa tajaajila hawaasaa; tola oltummaa biyyaalessaa gaggeeffame.

Saganticharratti muummeen ministira Dooktar Abiy Ahimad dabalatee hoggantoonni hojii mootummaa argamaniiru.

Sirni baniinsa sagantaa tajaajila hawaasaa; tola oltummaa biyyaalessaa dargaggoonni Yuunvaarsiitiiwwan, Dhaabbilee Teekiniikaa fi Ogummaa garagaraarra eebbifaman kuma kudhan hirmataniiru.

Dooktar Abiy Ahimad sirnicharratti haasa taasisaniin tola ooltummaan jechuun ofiif osoo hin taane namoota biraaf ooluudhaa;gootummaan ofii aarsaa tahanii warra kaan baraaruudha jedhan.

Hanga ammaatti dargaggoonni kuma 100 fi kuma 16 kan galmaahan yoo tahu marsaa jalqabaa kanaan dargaggoonni kuma 10 ni leenjihu jedhameera.
",politics
1850,"

Finfinnee, Gurraandhala 13, 2012 (FBC) – Jilli hoggansa Koongirasii Federaalawa Oromoo magaalaa Sabbataatti deeggartootaa fi miseensota isaa waliin marihate.

Jilichi dhimmoota addaddaarratti deeggartootaa fi miseensota isaanii waliin marihataniiru.

Waltajjii marichaarratti filannoon biyyoolessaa bara kanaa Hagayya 2012 gaggeeffamu nagaa, haqa qabeessaa fi demokraatawa akka tahu hunduu gaheesaa bahachuu qaba jedhameera.

Sanaafis hawaasni duursee of qopheessuu akka qabu waltajjicharratti kan argaman obbo Jawaar Mahaammad dubbataniiru.

Itti aanaan dura taahaa Koongirasii Federaalawa Oromoo(KFO) obbo Baqqalaa Garbaan gaaffii fi yaada hirmaattotarraa kahaniif deebii laataniiru.

Haaluma walfakkaatun paartichi guyyaa boruus magaalaa Burraayyuutti deeggartootaa fi miseensota isaa waliin ni marihata jedhameera.
",politics
1851,"Finfinnee, Gurraandhala 13, 2012 (FBC) – Ejansiin nageenya odeeffannoo Ameerikaa miidhaa saayibariif saaxilamuu ibsame.

Ejansichi hariiroo raayyaa ittisaa gurguddoo biyyattii dabalatee waamicha bilbilaa preezdaanti Doonaald Truumpif  bilbilamu kan hordofuu fi sirna nageenya odeeffannoo kan tohatudha.

Ministeeri raayyaa ittisaa biyyatti sirna kompiwutaraa ejansicharra miidhaan gahuu ibseera.

Sababa kanaan odeeffannoon namoota dhuunfa kuma 200 miidhaaf saaxilamuu himameera.

Ejansichi miidhaan erga qaqqabee boodde qorannoo taasisuu fi rakkinicha furuun miidhaa dabalataa ittisuuf tarkaanfii fudhachuu isaa ibseera.",politics
1852,"
Finfinnee, Gurraandhala 13, 2012 (FBC) – Hiriirri deeggarsaa muummee ministiraa Dooktar Abiy Ahimad, bakkeessawwan addaddaatti gaggeeffamaa jira.
 
Hiriirichaan dhaadannoowwan mata duree addaddaa qabanii fi Paartii Badhaadhinaa, muummee ministiraa Dooktar Abiy Ahimadii fi hogansa jijjiirramaa deeggaran qabatamanii bahaniiru.
 
Hiriirri deeggarsichaa harha ganamaa eegalee magaalaa Bishooftuu, magaalaa Hawaasaa, godina Gujii magaalaa Nageellee, godina Addaa Oromiyaa Naannawa Finfinnee magaalaa Sandaafaa Bakkee, magaalaa Sulultaa, aanaa Waacaalee, godina Baalee, godina Shawaa Kaabaa magaalaa Fiicheetti gaggeeffamaa jira.
 
",politics
1853,"

Finfinnee, Gurraandhala 13, 2012 (FBC) – Obbo Ashabbir Baalchaa hoji raawwachiisaa olaanaa Humna Elektirikii Ityoophiyaa tahuun muudamaniiru.

Naannoo Oromiyaa magaalaa Ambootti bara 1973 kan dhalatan obbo Ashabbir barumsa isaanii sadarka 1ffaa fi 2ffaa achuma magaalaa Ambootti barataniiru.

Barnoota isaanii olaanaan Yuunvaarsitti Aarbaa Mincirra Makaanikaalaa Injinaarigiin digirrii jalqabaa fudhataniiru.

Biritaaniyaa guddittii Yuunvaarsiitii Giriinwiitirraa Bizinasiin digirii lammaaffaa (Maastarsii) argataniiru.

Iswiidiin Yuunvaarsiitii KTH damee inaarjiin barnoota dabalaataa fudhataniiru.

Obbo Ashabbir barnoota makaanikaaliin erga eebbifamanii dhaabbata biiraa Baddalee baatii 7f tajaajilaniiru.

Hagayya bara 1996 eegalanii humna elektirikii Ityoophiyatti miindeffamuun proojaktii sarara daddabarsa humnaa Gimbii- Mandii – Asoosaa hojii eegalaniiru.

Proojaktii maddisiisa humna bishaanii Takkazzee Amajjii bara 1997 eegalanii hanga Caamsaa bara 2003 gaggeessaa makaanikaal injinaaringii tahuun tajaajilaniiru.

Caamsaa bara 2003 hanga Fulbaana 2012tti hoji gaggeessaa proojaktii maddisiisa humna bishaanii Gabaa tahuun erga tajaajilaniiru.
",politics
1854,"

Finfinnee, Gurraandhala 13, 2012 (FBC) – Naannoo Afaar aanaalee addaddaatti jijjiirrama akka biyyaatti dhufaa jiruuf hiriirri deeggarsaa gaggeeffame.

Aanaa Hanrukaa, Yaaloo, aanaa addaa Argoobbaa, Awaash Subaah Kiilootti hiriirri deeggarsaa gaggeeffameera.

Hiriira deeggarsaa kaleessa bahameen dhaadannoowwan ""Badhaadhinni Itiyoophiyaa, badhaadhina Afaari"", ""Federaaliizimiin sirriin Badhaadhinaan dhugooma"" jedhan qabatamaniiru.
",politics
1855,"
Finfinnee, Gurraandhala 13, 2012 (FBC) – Badhaasni qulqullinaa Ityoophiyaa 7ffaan kenname.
 
Badhaasichi kaleessa Masaraa Biyyoolessaatti bakka preezdaant Saahilawarq Zawdeen argamanitti gaggeeffameera.
 
Badhaasichi sadarkaa qulqullina idil addunyaa damee 7n dhaabbilee dorgoman 25, keessaa 8f kennameera.
 
Hoospitaalli Waliigalaa Gaambii Baahir Daarii fi Waldaan Aksiyoona Biiraa Harar badhaafamtoota sadarkaa qulqullinaa olaanaa tahuudhan badhaasa isaanii preezdaant Saahilawarq Zawdee harkaa fudhataniiru.
 
Dhaabbanni Badhaasa Qulqullinaa Biyyoolessaa waggaa 11n harhaa hundaahe, amma ammaatti dhaabbilee 349 waldorgomsiisee, 66f waancaa beekamtii laatera.
 
Dhaabbatichi Miidiyaa fi Koominikeeshinii Waaltaa fi Yuunvarsiitii Finfinneetin bara 2000 kan hundaahedha.
",politics
1856,"Finfinnee, Gurraandhala 13, 2012 (FBC) – Humnoonni mormituu Sudaan Kibbaa mootummaa biyyaalessaa tokkummaa hundeessuf walii galan.

Gaggeessan garee finciltootaa Sudaan Kibbaa Riikaa Maachaar mootumma biyyaalessaa tokkummaa hundeessuf preezdaantii biyyatti Saalvaa Kiir waliin waliigaluu isaani beeksisaan.

Maachaar dhimmicha ilaalchisuun ibsa harha laataniin Saalvaa Kiir waliin dhimmoota mootummaa biyyaalessaa tokkummaa hundeessuf nu dandeessisurratti waliigalleera jedhaniiru.

Preezdaanti Saalvaa Kiir gama isaaniin mootummaa biyyaalessaa tokkummaa hundeessuuf waliigaluun isaani dhugaa akka tahe mirkaneessaniiru.

Baatii Faranjootaa Gurraandhala 22 fuuldura keenyaa kanatti mootummaa biyyaalessaa tokkummaa ni hundeessu jedhameet eegama.

Humnoonni mormiituu Sudaan Kibbaa bara Faranjoota 2018 biyyattiitti nageenya waaraa buusuu kan dandeessisu mootummaa cehuumsa hundeessuf waliigaluun isaanii ni yaadatama.

Haatahuti humnoonni kun sababoota garagaraa kaahuun adeemsa hundeeffama mootummaa cehuumsa dheeressaa turuun isaanis ni yaadatama.",politics
1857,"Finfinnee, Gurraandhala 12, 2012 (FBC) – Eetaamaajoorrin Raayyaa Ittisa Biyyaa FDRI Jeneraal Adam Mahaammad gita isaanii Sawudii Jeneraal Fayaad Al Ruwaaylii waliin marihataniiru.

 

Marii isaanii kanaanis hariiroo biyoonni lameen qaban dhimmoota cimsuu dandahanirratti marii taasisaniiru.

 

Marii Sawudii Riyaaditti gaggeeffameerratti gaggeessitoonni raayyaa ittisaa olaanoon biyyoota lameen irraa walitti babbahan hirmaataniiru.",politics
1858,"

Finfinnee, Gurraandhala 12, 2012 (FBC) – Preezdaanti Saahlawarq Zawdee Ministeera Daldala Alaa fi Tumsa Misoomaa Neezarlaandis Siigriid Kaag waliin marihtaniiru.

Dhimmoota hariiroo biyyoota lamaanii cimsu dandahanirratti marihataniiru.

Neezarlaandis muuxannoo damee qonnaa fi bishaaniin qabdu Ityoophiyaaf qoodufi akka barbaaddu Siigriid Kaag himaniiru.

Haaluma walfakkatuun Preezdaanti Saahlawarq miseensa paarlaama Awurooppa kan tahan Kirsuulaa Zaakaropuloo waliinis marihataniiru
",politics
1859,"

Finfinnee, Gurraandhala 12,2012 (FBC) – Miseensota diippiloomaasii hawaasummaa Ityoophiyaatif leenjiin laatamaa jira.

Leenjichi kallattiiwwan jajjaboo diippiloomaasiirratti kan xiyyeeffatedha.

Leenjii guyyaa tokkoo kana kan jalqabsiisan ministira Ministeera Dhimma Alaa FDRI obbo Gadduu Aandaargaachawi.

Obbo Gadduun gareen diippiloomaasii hawaasummaa kun ega hundaahee kaasee maqaa gaarii biyyaa ijaaruu keessatti hojii boonsaa hojjechaa turuusaa ibsaniiru.

Hojii diippiloomaasii yeroon gaafatuuf ammoo leenjiin muuxannoo fi beekumsaan deeggarame murteessaa tahuu eeraniiru.

Leenjichi kallattiiwwan hojii diippiloomaasii jajjaboo, qabeenya daangaa ceehan, Hidha Haaromsaa, maalummaa diippiloomaasii hawaasummaa fi faayidaasaa, prootookoolii diippiloomaasichaarratti kan xiyyeeffatedha.

Garichi Gibts, Sudaan, Jibuutii, Ugaandaa fi Eertiraatti hojii hariiroo ummattummaa cimsuu fi maqaa gaarii Ityoophiyaa ijaaruurratti hojjeteera.
",politics
1860,"
Finfinnee, Gurraandhala 12, 2012 (FBC) – Muummee ministiraa Dooktar Abiy Ahimad miseensota Koomiishinii Arara Biyyoolessaa waliin marihachaa jiru.
 
Koomiishinichi ega hundaahee hojii eegalee waggaa tokkotti waan hojjeterratti gabaasa dhiyeessera.
 
Dandeettiisaa cimsachuuf muuxannoo biyya keessaa fi alaa qooddachuu beeksiseera.
 
Koomiishinichi karoora tarsiimahaa waggaa 3 qopheessuuf adeemsarra jiraachuu eerera.
 
Hojiisaa milkeessuuf koree dhaabbii gurmeessuu eerera.
 
Ragaan funaannamu icciitii kan qabu waan taheef, daataa beezii gurmeessaa jiraachuu ibseera.
 
Dhaabbilee deeggarsa addaddaa laatan waliin tumsaan hojjechaan jiras jedheera koomiishinichi gabaasa isaatin.
 
Dhaabbilee miidiyaaf hojiin hubannaa uumuu hojjetameera.
 
Somaalee fi Afaarin ala bulchiinsota mootummaa naannolee hunda waliin marihachuus ibseera koomiishinichi.
 
Labsii hundeessituurratti qaawwa hiikkaa muulhatu guutuuf dambiin qophaahaa jira.
 
Hoji raawwachiistuun koomiishinichaa torbeedhan, miseensi waliigalaammoo baatidhaan walgahee hojiisaa akka gamaaggamu, hojiin idilee hojjetama ajiraachuus akeekera.
 
Alaazaar Taaddalaatu gabaase.
",politics
1861,"
Finfinnee, Gurraandhala 12, 2012 (FBC) – Hiriirri deeggarsaa muummee ministiraa Dooktar Abiy Ahimad magaalota addaddaatti gaggeeffame.
 
Jiraattotni magaalaa Haramaayaa fi aanaa Haramaayaa hiriira deeggarsaa bahaniiru.
 
Bifuma walfakkaatun jiraattonni godina Arsii Lixaa fi magaalaa Shaashamannee, deeggarsa muummee ministiraa fi jijjiirramaaf qaban ibsataniiru.
 
Godina Buunoo Beddellee, magaalaa Beddelleettis hiriirri deeggarsaa muummee ministiraatif qophaahe bahameera.
 
Magaalaa Gaambeellaattis hiriirri deeggarsaa qaamolee hawaasaa addaddaa hirmaachise gaggeeffameera.
",politics
1862,"

Finfinnee, Gurraandhala 12,2012 (FBC)-Biiroon Dhimma Dubartootaa Daahimmanii fi Dargaggootaa Oromiyaa qooda fudhattoota waliin yaahii fooramii hooggansa Dubartootaa kan waggaa Magaalaa Adaamatti gaggeeffameera.

Yaahii kanarratti Itti aantuu preezdaantii Mootummaa naannoo Oromiyaa aadde Caaltuu Saanii dabalatee hooggansa dubartoota sadarkaa Ministaraa, naannoo, paarlaamaa, koree qindeesituu Godinaa fi Magaalotaa irra jiran hirmaataniiru.

Itti aantuun preezdaantii Mootummaa Naannoo Oromiyaa aadde Caaltuu Saanii fayyadamummaa Ummata mirkaneessuuf, tajaajilli haqa-qabeessa tahe fiduuf hooggansa dubartootaa cimsuun murteessadha jedhaniiru.

Hooggantuun Biiroo Dhimma Dubartootaa daahimmanii fi dargaggootaa aadde Munaa Ahimad haasaa taasisaniin waggoottan lamaan kana keessaatti dirreen dimokraasii babalhachuu irraan kankahe hirmaannaan dubartootaa siyaasa keessatti qaban dabalaa dhufuu dubbataniiru.

Jijjiirama dhufe keessatti labsiiwwan miidha geesisuu dandahan akka fooyyahu taasifameeras jedhan.

Badhaadhina hunda galeessa tahe mirkaneessuf daandii balhaa tokkummaa fi jaalalaan ummata keenya wajjiin galmaan gahuuf ni hojjanna jedhaniiru.

Akka ragaan Biiroo Dhimmoota kominikeeshinii Mootummaa Naannoo Oromiyaarra argame muldhisutti, dubartiin umamaan gaggeesituu fi qajeelchituudha, dubartiin jireenya dhuunfaa jiraattee hin beektu kan jedhan aadde Caaltuun Mootummaan xiyyeefannoo guddaa itti kennuun filannoo dhufu irratti hirmaannaa dubartootaa hunda galeessa tahe fiduuf hojjachaa jiraachuu ibsaniiru.

Dhumarrattis, ilaalcha keleessaa keessa bahuun dubartoonni sammuu umamaan qabanitti fayyadamuun ummata keessaa dhalatan tajaajilu qabu jedhaniiru.
",politics
1863,"
Finfinnee, Gurraandhala 12, 2012 (FBC) – Gonfoon jaarraa 18ffaa gara biyyaa deebihe.
 
Muummee ministiraa Dooktar Abiy Ahimad ministira Ministeera Daldala Alaa fi Tumsa Misoomaa Dach Siigriid Kaag, hambicha deebisuuf dhufan waajjira isaaniitti simatanii mariisisaniiru.
 
Akka ragaan Waajjira Muummee Ministiraa muulhisutti gonfoon mootii kun bara 1985 eegalee badee tureera.
 
Yaatahuutii Onkololeessa 2011 Neezarlaandisitti argamee, biyyaaf deebihuu dandaheera.
 
Mootummaan Neezarlaandis hambicha deebisuutti waan amaneef, haala mijeessera.
",politics
1864,"Finfinnee, Gurraandhala 12, 2012 (FBC) – Haleellaa Jarman dhihaa magaalaa Hanaaw keessatti qaqqabeen lubbuun namoota 9 darbuu poolisiin biyyattii beeksiseera.

Haleellaa hoteela keessatti qaqqabeen kanneen duhaniin alatti namoonni 5 madaahaniiru.

Namni haleellaa qaqqabeen shakkames yeroo xiqqoo booda manasaa keessatti of ajjeesuusaa Twiitariisaarratti barreessera.

Poolisiin Jarmanis nama kana malee namni shakkamu kan biro hin jiru jechuun beeksiseera.

Poolisoonni naannichaa namicha haleellaa qaqqabsiise tohachuuf sahaatii torbaaf adamsaa turan jedhameera.

Namichi haleellaa qaqqabsiise kun hoteela Shiishaa jedhamu seenuun namoota 3 erga ajjeesee booda baarii fi reestooraantii Areenaa jedhamu keessatti ammo namoota 5 ajjeesera jedhame.

Kaayyon haleellichaa haga ammaatti ifa tahuu baatus poolisiin qorannoo gaggeessan jira jedheera.

Bakki haleellaan itti qaqqabe Hanaaw magaalaa Firaankifart irraa gara bahaatti kiilomeetira 25 fagaattee argamti.",politics
1865,"

Finfinnee, Gurraandhala 12, 2012 (FBC) – Guyyaan wareegamtootaa Gurraandhalli 12 Finfinneetti kabajame.

Waggaa 83ffaan guyyaa wareegamtootaa siidaa yaadannoo wareegamtootaa 6 Kiilootti argamutti kabajameera.

Sirnicharratti jiraattonni magaalaa Finfinnee fi gootonni durii argamaniiru.

Maarch baandiin Raayyaa Ittisa Biyyaa fi Poolisii Federaalaa qophii isaanii dhiyeessaniiru.

Preezdaantiin gootota durii Daaniheel Jooteen weerartuun Xaaliyaanii Graaziyaanidhaan duurfamu waggaa 83n harhaa Ityoophiyaanota kuma 30 cubbuudhan ajjeesera jedhaniiru.

Dhaloonni harhaa guyyicha yammuu yaadatu biyya gootonni aarsaa kaffalanii tursan guddisuu fi maqaashii haaromsuun eeguu akka qabu dhaamaniiru.
",politics
1866,"
Finfinnee, Gurraandhala 11, 2012 (FBC) – Hoggansi paartilee siyaasaa fi hayyoonni Oromoo fi Amaaraa marihatan.
 
Marichi nageenya lammiilee fi garaagartee muulhatu dhiphisuurratti kan xiyyeeffatedha.
 
Dhimmoota waloorratti waliin hojjechuurrattis marihatameera.
 
Waltajjiin marichaa guyyootii lamaaf kan gaggeeffame yammuu tahu, harha xumurameera.
 
Marichi Waajjira Muummee Ministiraatti kan gaggeeffame yammuu tahu, ibsa ejjennoo qabxii 5 xumurameera.
 
Gara fuula duraattis dhimmoota waloorratti marihachuuf waliigalameera.
",politics
1867,"
Finfinnee, Gurraandhala 11, 2012 (FBC) – Muummee ministiraa Dooktar Abiy Ahimad bakka buutota godina Silxee waliin marihatan.
 
Dooktar Abiy bakka buutota ummataa aanaalee godinichaa addaddaa 1,000 tahan waliin marihataniiru.
 
Jalqaba marichaarratti jiraattonni Jimmaa, Harargee, Somaalee fi bakkeewwan biroo jijjiirrama dhufaa jiruuf deeggarsa taasisuu ibsaniiru.
 
Nageenya biyyaa kabachiisuun barbaachisaa tahuu deeggarsichaan ergaan darbuu fi isaanis fudhachuu ibsaniiru.
 
Marichaan gaaffilee fi yaadolee hedduun hirmaattotarraa kahaniiru.
 
Gaaffileen buhuuraalee misoomaa, bulchiinsa gaarii, haala waqtaawaa biyyaarratti xiyyeeffatan kahanii muummee ministiraa Dooktar Abiy Ahimadis ibsaa fi deebii laataniiru.
 
Mootummaan humna qabuun gaaffii fi fedhii ummataa deebisuuf kan hojjetu tahuu ibsaniiru.
 
Gaaffileen bulchiinsa naannoo, naannoo Kibbaatti kahan qorannoorratti hundaahuun kan deebihan tahuu ibsan muummee ministiraa.
",politics
1868,"
Finfinnee, Gurraandhala 11, 2012 (FBC) – Caffeen muudama addaddaa raggaasise.
 
Haaluma kanaan:
1/ Aadde Caaltuu Saanii itti aantuu preezdaantii fi qindeessituu kilaastara diinagdee,
 
2/Obbo Fiqaaduu Tasammaa; waamamaa mootummaa,
 
3/Obbo Addisuu Araggaa; sadarkaa itti aanaa preezdaantiitti qindeessaa damee hawaasummaa,
 
4/Obbo Jamaal Kadir; hogganaa Biiroo Misooma Magaalaa fi Bulchiinsa Manneenii,
 
5/Obbo Geetaachaw Baalchaa; hogganaa Biiroo Dhimmoota Koominikeeshinii,
 
6/ Obbo Jibriil Mahaammad; hogganaa Biiroo Bulchiinsaa fi Nageenyaa,
 
7/Obbo Boggaalaa Fallaqaa; hogganaa Biiroo Intarpiraayizii fi Misooma Indaastirii,
 
8/Obbo Kaasaahuun Goofee; hogganaa Abbaa Taayitaa Galiiwwanii,
 
9/ Obbo Daaniheel Asaffaa; Abbaa Alangee Waliigalaa,
 
10/Obbo Kabbadaa Deesisaa; hogganaa Biiroo Aadaa fi Tuuriizimii,
 
11/Tashoomaa Girmaa; hogganaa Koomiishinii Naamusaa fi Farra Malaammaltummaa Oromiyaa tahuudhan muudamaniiru.
 
12/ Obbo Gazaal Abbaa Simal Abba Booraa; preezidaantii Mana Murti Waliigalaa Oromiyaa,
13/ Obbo Guyyoo Waariyoo; itti aanaa preezidaantii Mana Murti Waliigalaa Oromiyaa,
 
Abbootii seeraa aanaalee fi godinootatti tajaajilan 65f Caffeen muudama laatera.
 
Caffeen Oromiyaa yaahiisaa idilee kaleessaa eegalee gaggeessaa tureen; labsiilee fi muudama addaddaa raggaasisuudhan harha xumureera.
 
Raggaasaa Firoomsaa fi Adaanach Abbabaatu gabaase.
",politics
1869,"

Finfinnee, Gurraandhala 11, 2012 (FBC) – Obbo Shimallis Abdiisaan preezdaantii mootummaa naannoo Oromiyaa tahuudhan muudaman

Caffeen Oromiyaa yaahii idilee 11ffaa waggaa 5ffaa bara hojii Caffee 5ffaa isaatin obbo Shimallis Abdiisaa itti aanaa preezdaantummaarraa gara preezdaantummaatti ol guddise.

Caffeen Oromiyaa Eebla 10,2011 yaahii ariifachiisaa 4ffaa waggaa 4ffaa bara hojii 5ffaa gaggeessen obbo Shimallis Abdiisaa itti aanaa preezdaantii mootummaa naannoo Oromiyaa gochuudhan muudun isaa ni yaadatama.

Raggaasaa Firoomsaatu gabaase.
",politics
1870,"

Finfinnee, Gurraandhala 11, 2012 (FBC) – Godina Jimmaa aanaa Sokorruutti meeshaan waraanaa seeraan alaa osoo daddabarfamaa jiruu tohatameera

Meeshaaleen tohataman kanneen shugguxii 60 fi rasaasni shugguxii 1000 tohatamuu ajajaan poolisii aanichaa Saajiin Olaanaa Ababaaw Muluqan himaniiru.

Meeshichi guyyaa kaleessaa Finfinneerraa gara magaalaa Jimmaatti osoo dabarfamaa jiruu kan tohatame tahuu saajin Ababaaw himaniiru.

Yaakkichaan kan shakkaman konkolaachiftoonni lama tohannoo seeraa jala oluun qorannoon irratti taasifamaa jiraachuu ragaan Waajjira Dhimmoota Koominikeeshinii Magaalaa Jimmaarraa arganne ni mulhisa.
",politics
1871,"

Finfinnee, Gurraandhala 11, 2012 (FBC) – Caffeen Oromiyaa yaahii idilee 11ffaa waggaa 5ffaa bara hojii Caffee 5ffaatin labsiiwwan addaddaa raggaasise.

Caffeen yaahiisaatin wixineewwan labsii addaddaarratti marihatee raggaasiseera.

Wixinee labsii itti waamama Tumsaa Indoowumantii Misooma Oromiyaatiif murteessuuf bahe iratti marihatee raggaasiseera.

Tumsaa Indoowumantiin dhaabbata qabeenya naannoo Oromiyaatin hundaahe waan taheef, akkaataa ummanni naannichaa hojii misooma hawaasummaa fi diinagdee indoowumantichi gaggeessu irraa fayyadamaa itti tahuu fi gama mootummaatiinis sirna ittiin hordofamuu fi tohatamuu dandahu diriirsuuf, akkasumas, kaayyoo fi ergama hundeeffameef gahumsaan raawwachuu akka dandahuuf itti waamamni isaa Abbaa Taayitaa Tohannoo Dhaabbilee Misooma Mootummaa Oromiyaa akka tahuuf murtaahera.

Labsichi lakkoofsa 225/2012 tahee kan hojiirra oolu murtaahera.

Caffeen Oromiyaa, labsii zoonii diinagdee addaa Gadaa, labsii bulchiinsa hojiiwwan misooma albuudaa naannoo Oromiyaa irra deebidhaan fooyyessuuf bahe, labsii sirna qophii wixinee seeraa mootummaa naannoo Oromiyaa murteessuuf bahe irratti marihachuudhan raggaasiseera.

Caffichi walgahiisaa kaleessa kan eegale yammuu tahu, oolmaasaa guyyaa jalqabaa kaleessatiin gabaasa raawwii hojii raawwachiistuu mootummaa naannichaa jihoottan jahan darbanii itti aanaan preezdaantii mootummaa naannoo Oromiyaa obbo Shimallis Abdiisaan dhiyeessan irratti marihachuudhan raggaasisuun ni yaadatama.
",politics
1872,"

Finfinnee, Gurraandhala 11, 2012 (FBC) – Afrikaatti carraa hojii uumuu fi qabeenya diinagdeef, Ameerikaan tumsa ni taasisti jedhame.

Waltajjiin marii mata duree ""Hoji uumtota Afrikaa walaba baasuu"" jedhu galma walgahii Koomiishinii Diinagdee Afrikaatti gaggeeffameera..

Waltajjicharratti ministirri Dhimma Alaa Ameerikaa Maayik Poompiyoon, Ameerikaan carraa hojii uumuu fi qabeenya diinagdee Afrikaarratti kallattii hordofturratti haasaa taasisaniiru.

Ameerikaan carraa hojii uumuu fi fayyadamtummaa diinagdee mirkaneessuuf hojii hojjetamuuf tumsa ni taasisti jedhaniiru.

Ameerikaan carraa gabaa taarifa, kootarraa bilisa(AGOWA) tahe eeyyamteen, biyyoonni hedduun fayyadamoo tahuu ibsaniiru.

Kanaanis waggoottan dhiyootti Ityoophiyaan oomishti garas ergite dabaluu ibsan.

Bara Faranjootaa 2018 daldalli biyyoota lamaanii Doolaara Ameerikaa biiliyoona 1.8 kan raawwatame yammuu tahu, Ityoophiyaan shaqaxa Doolaara biiliyoona 1.3 gara Ameerikaa ergiteetti.

Ameerikaan ammoo shaqaxa Doolaara Ameerikaa miiliyoona dhibba 4 fi miiliyoona 45 gara Ityoophiyaa ergiteetti.

Fayyadamtummaa diinagdee guddisuu, daldala jajjabeessuu, abbootii qabeenyatiif haala mijataa uumuu, invastimantii jajjabeessuuf Doolaarri miiliyoonni dhibbi 1 fi miiliyoonni 17 ol ramadameera.

Mootummaan Ameerikaa filannoo Ityoophiyaa deeggaruudhaf Doolaara miiliyoona 37 ol deeggarsaan laatera.
",politics
1873,"
Finfinnee, Gurraandhala 11, 2012 (FBC) – Ministirri Ministeera Dhimma Alaa Ameerikaa Maayik Poompiyoon, bakka buutota Yaahii Dhaabbilee Amantaa Ityoophiyaa waliin marihatan.
 
Turtii isaanitiin demokraasii keessatti barbaachisummaa mirga amantaarratti marihataniiru.
 
Ministirichi filannoon biyyoolessaa fulduratti gaggeeffamu Ityoophiyaadhaf murteessaa tahuu karaa fuula Twiitaraa isaanitiin beeksisaniiru.
 
Filannoon gaggeeffamu naga qabeessa akka tahuuf bakka buutota yaahichaa waliin marihataniiru.
 
Ministirichi Ityoophiyaatti daawwii hojiirra kan jiran yammuu tahu, preezdaant Saahilawarq Zawdee, muummee ministiraa Dooktar Abiy Ahimad, ministira Dhimma Alaa FDRI obbo Gadduu Aandaargaachaw waliin marihataniiru.
 
Jijjiirrama Ityoophiyaatti gaggeeffamu Ameerikaan kan tumsitu tahuu ministirichi ibsaniiru.
 
Ministirichi harha daawwii hojii isaanii Ityoophiyaa xumuraniiru.
 
Ministirri Dhimma Alaa FDRI obbo Gadduu Aandaargaachaw Buufata Xiyyaaraa Idil Addunyaa Booleetti argamuun gaggeessaa taasisaniifiru.
",politics
1874,"
Finfinnee, Gurrandhala 11, 2012 (FBC) – Gurraandhalli 11 waggaa 45ffaan magaalaa Maqalee Istaadiyamii Tigraayitti kabajame.
 
Hoggansi olaanoo naannichaa fi qabsaahonni buleeyyiin siidaa wareegamtootaatti abaaboo kaahaniiru.
 
Ayyaanichi Istaadiyamii Tigraayitti bakka jiraattonni naannittii fi qabsaahonni buleeyyiin argamanitti kabajameera.
 
Ayyaanichi itti aanaan preezdaantii mootummaa naannoo Tigraay Dooktar Dabratsiyoon G/mikaaheel dabalatee, bakka hoggansi sadarkaa addaddaa argamanitti kabajameera.
 
Ayyaanni kun baatii tokkoof sirnoota addaddaatin kabajamaa kan ture yammuu tahu, kan harhaa sirna kabajaa goolabaati.
",politics
1875,"Finfinnee, Gurraandhala 11, 2012 (FBC) – Mootummaan Liibiyaa Dhaabbata Motummoota Gamtoomaniin deeggeramu marii nageenyaa keessa bahuu beeksise.

Mootummaan dhaabbatichaan deeggaramu yeroodhaf marii nageenyaa Liibiyaa, Jeeneevaatti gaggeeffamaa ture keessaa bahuusaa beeksiseera.

Guyyaa kaleessaa humnoonni amanamoo Kaliifaa Haaftaar daangaa magaalaa guddoo Triippoolii irratti haleellaa qaqqabsiisaniin wal qabatee bulchiinsi muummee ministiraa Faayiz Al Saaraaj marii nageenyichaarraa of qoqqobuu beeksiseera.

Bobahaan kuufame akka kuusadhaa bahu ajajni darbeet ture.

Loltoonni mormitootaas bobahicha haleeludhaan miidhaa qaqqabsiisaniiru jedhame.

Humni mormituu fi mootummaa jaarsummaa Dhaabbata Mootummoota Gamtoomaniitin rakkoo isaanii furachuuf Geeneevaatti mariirra turan.",politics
1876,"

Finfinnee, Gurrandhala 11, 2012 (FBC) – Caffeen Oromiyaa zoonii diinagdee hundeessuuf wixinee labsii zoonii diinagdee addaa Gadaa bahe irratti marhachuun raggaasise.

Zooniin diinagde kun godina Shawaa bahaa aanaa Lumee gandoota 13 fi aanaa Adaamaa gandoota 2 of keessatti hammata.

Zooniin diinagdee addaa Gadaa kun lafa heektaara kuma 24 kan uwwisu yoo tahu, invastaroot biyya keessaa fi alaafillee hawwata gaarii uuma jedhame.

Zooniin diinagdee addaa Gadaa kun sadarkaa abbaa taayitaatti kan caaseffame yoo tahu, itti waamamni isaa boordii hundeeffamuuf taha.

Zoonii diinagdee adda Gadaa keessatti hojiiwwan akka daldala bilisaa, paarkii industirii, buufata bilisaa, paarkii saayinsii fi teeknooloojii, aagroo prosasiingii, iddoo jireenya jiraattootaa fi kanneen biroo kan of keessatti hammatudha.

Zoonii diinagdee kana keessatti dhaabbileen tajaajila hawaasummaa kennan kanneen akka manneen barnootaa, tajaajila fayyaa fi hawaasummaa biroollee of keessatti qabata jedhameera labsii raggaheen.

Dabalataan Caffichi labsii sirna qophii wixinee seeraa mootummaa naannoo Oromiyaa murteessuuf bahe irratti marihatee raggaasiseera.

Seeronni wixineeffaman qulqullina, iftoomina, fudhatamummaa fi raawwatamummaa akkasumas, bifa walfakkaatun akka hojjetaman taasisuudhaa fi rakkoolee hojii qophii wixinee seeraa keessatti mulhachaa turan buhuura irraa furuu sirna dandeessisu diriirsuun uwwisa seeraa akka argatu taasisuudhaf wixinichi kan qophaahe jedhameera.

Caffeen Oromiyaa yaahii idilee 11ffaa kaleessa Adaamaatti eegalee harhas itti fufuun wixineewwaan labsii foyyahanii bahanii fi kanneen haarawa bahanirrati galma Caffeetti marhataa jira.

Raggaasaa Firoomsaatu gabaase.
",politics
1877,"

Finfinnee Gurraandhala 11, 2012 (FBC) – Lagaxaafoo Laga Daadhiitti hiriirri deeggarsaa gaggeeffame.

Jijjiirramaa fi muummee ministiraa Dooktar Abiy Ahimad deeggaruudhan hiriirri deeggarsaa magaalaa Laga Xaafoo Laga Daadhiitti gaggeeffame.

Hiriiricharratti jiraattonni magaalichaa hedduun hirmaataniiru.

Hiriirichaan dhaadannoowwan ""Idahamuudhan imala badhaadhinaa ni milkeessina, biyyi hojii fi yaadan ijaarrama, Badhaadhina waliin egereen keenya milkiidha"" jedhan dabarfamaniiru.

Kanaan duras hiriirri deeggarsaa walfakkaataan magaalota addaddaatti gaggeeffamuun ni yaadatama.

Adaamaa, Jimmaa, Harargee Lixaa fi Somaaleetti hiriirri deeggarsaa bahamuun ni yaadatama.
",politics
1878,"

Finfinnee, Gurraandhala 10, 2012 (FBC) – Muummeen ministira Dooktar Abiy Ahimad jijjiramaan booddee naannoo garagararraa yakkaan shakkamanii kan tohanno seera jala jiran dirree siyaasaa balhisuuf jecha dhimmi isaanii seeraan ilaalamee akka gad-lakkifamaniif kallattiin kaahamuu ibsan.

Muummeen ministira Dooktar Abiy dhalattoota Tigraay miseensa paartii Badhaadhinaa waliin marihataniiru.

Bakka buutoonni paartii Badhaadhinaa naannoo Tigraay tohatamuu angahoota siivilii fi raayyaa ittisaa dhalattoota Tigraay waliin walqabatee gaaffii dhiyeessaniiru.

Miseensoonni kunneen jijjiirama booddee hogganttoonni hedduun naannoolee hundarraa tohatamuu eeruun baayyeedha kan jedhan garuu dhalattoota Tigraay tahuun gama ummataan komii kaaseera jedhan.

Namoonni tohataman yakka hojjetaniiru yookiis hin hojjenne kan jedhu dhimma mana murtii tahuu otuu hin dagatiin nageenyaa fi tasgabbii ummataaf jedhamee lammiilee jijjiiramaan booddee tohataman kunneen himanni isaanii akka adda cituu fi dhimmicha araaraa fi dhifaaman akka ilaalamu eeraniiru.

Dabalataanis, gama diinagdeen Tigraayiin diinagdeen miidhuuf hojjetamaa jira yaadni jedhu balhachaa fi humni jijjiiramaa farra Tigraay tahee akka ilaalamu hojii hedduun hojjetamaa jiraachuu Muummee ministira Dooktar Abiyiin ibsa gaafataniiru.

Waltajjii kanarratti Prees Sakreetaariyaatiin Waajjira Muummee Ministiraa obbo Nugusuu Xilaahuun gama isaaniin gaaffii naannoo Amaaraa waliin walqabatu kaasaniin waqtichi yeroo jijjiirama tahuun naannichatti lammiilee tohannoo jala jiran dhimmi isaanii garaa baldhinaan akka ilaalamu kaasaniiru.

Lammiilen walitti buhinsa Bahiir Daar, Bulchiinsa Godina Oromoo fi naannoo biroorra shakkamanii tohataman dhimmi isaani seeraan ilaalamee dhiifamni akka tahuuf guddina biyyaaleessaa faayida qaba jedhaniiru.

Dooktar Abiy deebii isaaniin jijjiiramaan booda walitti buhiinsa naannoo garagaraatti uumaamee fi yakkoota malaammaltummaa jijjiirama dura raawwatan waliin walqabatee lamiileen tohannoo jala oolaan dirree siyaasaa balhisuuf jecha dhimmi isaanii seeraan ilaalamee akka gad lakkifamaniif kallattiin kaahameera jedhan.

Namoonnii tohannoo seeraa jala jiran naannoolee hundarratti waan argamaniif yakkamaa saba waliin wal qabsiisuun biyya ni miidha jedhan.

Namoota tohatamaan kana hiiksisuun adeemsa seeraan tahuu akka qabu ibsaniiru.

Lammiileen kutaa biyyatti hundarra tohataman dhimmi isaanii ilaalamuun akka gad lakkifaman kallattin kaahamuu himaniiru.

Gaaffii dhimma diinagdee waliin walqabtee kaheef bara kana naannoo Tigraayiif baajatni Birrii biiliyoona 8.2 akka qabamee fi hojii misoomaa raawwachiisuuf Birriin miiliyoona 400 ramadamuu ibsaniiru.

Mootummaan yeroo ammaa kana raayyaa ittisaa lakkofsaan baayyee fi baajata kan ramadu naannoo Tigraayiif tahuu himaniiru.

Kallattii kamiinuu miidhaan alaa naannicharra akka hin jirre mirkaneessaniiru.

Naannoo kamiyyu kan miidhu humni alaa fi keessa hin jiru, kana yoo taheef garuu miidhichi kan Ityoophiyaati jedhaniiru muummeen ministira Dooktar Abiy Ahimad.

Alaazar Taaddaleetu gabaase.
",politics
1879,"

Finfinnee, Gurraandhala 10, 2012 (FBC) – Naannoo kibbaa aanaa Gurra Fardaattii guyyaa kaleessa hokkora umameen walqabate bulchaa aanichaa dabalatee hoggantonni hedduun tohatamaniiru.

Wayita amma jijjiiramaa biyyaatti eegalame irratti hundahuun naannichatti hojiin seera kabachisuu fi olaantummaa seeraa mirkaneessuu halaa addaan eegalamuu motummaan naannichaa beeksiseera.

Komii hawwasa bubbulee hiikuun biyyaa fi mootummaa ijaaruuf sosochii olaanaan akka naannichaatti taasifamaa turuun himameera.

Gama biraan ammoo qamooleen yaadaa dogoggoraa qaban naannoo garagaraattii hojii nageenya hawwasaa boreessuuf hojjetaa jiraachuunis himameera.

Naannichatti hawaasni waldandahuu fi tokkummaan akka cimuuf naannichatti hojiin hedduunis hojjetameera.

Qamoolee jijjiiramaa akka biyyaatti eegalame gufachisan irratti tarkaanfi fudhachuuf mootummaan naanniichaa xiyyeeffannan hojjecha jiraachuus himameera.

Wayita ammaas nageenya hawaasa boreessuuf taticha hogganaa warreen turan irratti mootummaan tarkaanfii barbaachisaa akka fudhaatu himameera.

Haaluma kanaan aanaa Gurraa Fardaatti hokkora guyyaa kaleessa uumameen wal qabatee hoggantoonnii fi ogeeyyoonni tohannoo seeraa jala olfaamuusaanii ibsameera.

Namoonni tohannoo jala oolan:-

Obbo kindiisaa Nigusee bulchaa aanaa
Obbo hayluu Yigilexuu Itti gaafatamaa waajjira bulchiinsaa
Obbo Bissex Warquu Itti gaafatamaa waajjira abbaa alangaa
Obbo Oyisaa Alamuu Itti aanaa bulchaa
Obbo Indaalk Damisee hogganaa waajjira nageenyaa fi ogeeyyoonni biroon tohatamuu ibsameera.
",politics
1880,"Finfinnee, Gurraandhala 10, 2012 (FBC) – Nageenya lammiilee eeguuf kameeraa nageenyaa hanga fageenya kiilo meetira 5tti suuraa adda baasuu dandahu dhaabuuf sochiin eegalame.

Ministeerri Innooveeshinii fi Teeknooloojii fi Komishiniin Poolisii Federaalaa dhaabbile damichan muuxannoo qabu waliin magaalaa Finfinneetti teeknooloojicha diriirsu haala dandeesisurratti marihateera.

Kaameraan nageenyaa dhaabaman kun yakka dursanii ittisuuf kan gargaarudha.

Finfinneen teessoo gamtaa Afrikaa fi diipiloomaatoota hedduun tahuun hoggantoonni biyyoota garagaraa gara magaalichaa siha galan eegumsa cimaa taasisuuf tumsi isaa olaanaa tahuun himameera.

Ministirri Deettaan ministira Innooveeshinii fi Teeknooloojii Jamaal Bakar nageenya lammiilee teknooloojiin eeguurratti xiyyeeffannoon ni hojjenna jedhan.",politics
1881,"

Finfinnee, Gurraandhala 10, 2012 (FBC) – Muummee ministiraa Dooktar Abiy Ahimad, ministira Dhimma Alaa Ameerikaa Maayik Poompiyoo waliin marihatan.

Jijjiirrama Ityoophiyaan gaggeessituuf Ameerikaan tumsa maallaqaa kan taasistu tahuu Maayik Poompiyoon ibsaniiru.

Prees Sakreetaariyaatiin Waajjira Muummee Ministiraa obbo Nugusuu Xilaahuun maricha ilaalchisuudhan ibsa laataniin, jijjiirrama Ityoophiyaan taasistuuf Ameerikaan deeggarsa maallaqaa kan taasistu tahuu ministirichi dubbataniiru jedhan.

Ameerikaan tumsa Ityoophiyaaf taasistu kan itti fuftu tahuu Maayik Poompiyoon ibsaniiru.

Hariiroo biyyoota lamaanii cimsuuf qindoominaan ni hojjetama jedhan ministirichi.

Nageenya Gaanfa Afrikaa caalmaatti mirkaneessuurrattis marihataniiru.
",politics
1882,"Finfinnee, Gurraandhala 10, 2012 (FBC) – Biyyoonni miseensa gamtaa Awurooppaa Liibiyaatti daddabarsa meeshaa waraanaa tohachuuf mala haaraa diriirsuuf waliigalan.

Biyyoonni miseensa gamtichaa 27 waliigaltee qajeelfamoota mala haaraa irra kan gahan yoo tahelle barreeffamaan kan qophaahe tahuu qaba jedhame.

Kaayyoo olaanaan meeshaa waraanaa tohachuu tahuu ministirri dhimma alaa Lukzambarg Jeen Aselboorn himaniiru.

Dhaabbata mootummoota gamtoomannin beekkamtiin kan kennameef mootummaan Tripoolii Bahaa fi Kibba Liibiyaa hedduu kan tohate miidhaan humna Jeneraal Kaliif Haftaariin irra gahaa jira jedhame.

Gamtaan Awurooppaa ergama galaanaa fi qilleensaa Baha Medetiraaniyaarra tahuun hojii tohannichaa akka hojjetu himameera.",politics
1883,"
Finfinnee, Gurraandhala 10, 2012 (FBC) – Ministirri Dhimma Alaa FDRI obbo Gadduu Aandaargaachaw ministira Dhimma Alaa Ameerikaa Maayik Poompiyoo waliin marihatan.
 
Ministiroonni lamaan hariiroo Ityoophiyaa fi Ameerikaa sadarkaa olaanaatti ceesisuurratti marihataniiru.
 
Obbo Gadduun tumsa Ameerikaan Ityoophiyaaf taasisaa jirtu dinqisiifataniiru.
 
Preezdaantiin Ameerikaa Doonaald Traamp marii Hidha Haaromsaarratti Ityoophiyaa, Sudaanii fi Gibts guutinsaa fi gadi lakkisa bishaaniirratti waliigalteerra akka gahaniif carraaqqii taasisaniif galateeffataniiru.
 
Ameerikaan taajjabdummaadhan maricharratti hirmaattu, dhimma hidhichaarratti waliigalteerra akka gahamuuf carraaqqii olaanaa taasisteetti jedhan.
 
Ministiroonni lamaan dhimma nageenya naannoo baha Afrikaa, hariiroo daldalaa fi diinagdee, al Shabaab dadhabsuu fi Sudaan Kibbaatti nageenya waaraa buusuurratti hojii hojjetamaa jirurrattii fi kallattii fuula duraarrattis marihataniiru.
 
Maayik Poompiyoon gama isaanitiin Ityoophiyaan nagaa fi tasgabbii Gaanfa Afrikaatti buusuuf hojii hojjettu dinqisiifatanii Ameerikaan kan tumsitu tahuu ibsan.
",politics
1884,"
Finfinnee, Gurraandhala 10, 2012 (FBC) – Preezdaantiin FDRI Saahilawarq Zawdeen ministira Dhimma Alaa Ameerikaa Maayik Poompiyoo waliin marihatan.
 
Ministir deettaan Ministeera Dhimma Alaa FDRI Ambaasaaddar Reedwaan Huseen marichaan booda akka jedhanitti, preezdaant Saahilawarqii fi Maayik Poompiyoon dhimmoota hariiroo biyyoota lamaaniirratti marihataniiru.
 
Riifoormii Ityoophiyaatti gaggeeffamaa jirurratti kan marihatan yammuu tahu, Ameerikaan tumsa taasistu kan itti fuftu tahuu eeran.
 
Daldalaa fi invastimantiirrattis dhaabbileen Ameerikaa bahinaan Ityoophiyaatti akka bobbahan preezdaant Saahilawarq gaafataniiru.
 
Nageenya naannoorratti gahee Ityoophiyaa kan dinqisiifatan ministirri Dhimma Alaa Ameerikaa Maayik Poompiyoon, Ameerikaan sochicha kan deeggartu tahuu himan.
 
Ministirichi daawwii hojiitif eda Ameerikaa kan galan yammuu tahu, hoggantoota addaddaa waliin ni marihatu jedhameera.
",politics
1885,"
Finfinnee, Gurraandhala 10, 2012 (FBC) – Manni Maree Naannoo Amaaraa yaahii ariifachiisaa marsaa 5ffaa waggaa 5ffaasaatin muudama laate.
 
Haaluma kanaan;
 
1/Dooktar Fantaa Maandafroo; itti aanaa preezdaantii naannoo Amaaraa,
2/ Dooktar Yashiimmabeet Mangistee; Oodiitara Olaantuu,
3/ Obbo Abbuuyyee Kaasaaw; preezdaantii Mana Murtii Waliigalaa Naannoo Amaaraa,
4/ Obbo Haaylayyasuus Tasfaamaariyaam; itti aanaa preezdaantii Mana Murtii Waliigalaa Naannoo Amaaraa,
5/ Dooktar Muluunash Abbabaa; sadarkaa itti aanaa preezdaantiitti qindeessituu kilaastara hawaasummaa fi hoggantuu Biiroo Dhimma Hojjetaa fi Hawaasummaa
6/Dooktar Sayid Nuuruu; sadarkaa itti aanaa preezdaantiitti qindeessaa kilaastara diinagdee fi hogganaa Biiroo Misooma Magaalaa, Koonistiraakshinii Manneenii,
7/Obbo Tafarraa Wandimmaaganyahu Gadlee; hogganaa Biiroo Indaastirii fi Invastimantii,
8/ Obbo Siisaay Daamxee; hogganaa Biiroo Bulchiinsaa fi Nageenyaa naannoo Amaaraa tahuudhan muudamaniiru.
 
Hoggansa gara federaalaa ergamanii fi barbaachisummaa isaaniirratti, qaawwa hoggansaa uumamuu malu yaadota jedhanirratti gaaffin kahee manni marichaa marihateera.
 
Gaaffilee fi yaadolii kahaniif itti aanaan preezdaantii mootummaa naannoo Amaaraa obbo Tamasgeen Xiruunah ibsa laataniiru.
 
Dhimmi isaanii mana marichaatin ilaalamuu baatus gara federaalaatti kan ergaman; obbo Laaqaa Ayyaaleew itti aanaa preezdaantii naannichaa, obbo Yohaannis Bwaayaalaw ergama Paartii Badhaadhinaatif, obbo Malaakuu Aallabal muudamni isaanii Mana Maree Bakka Buhoota Ummataa FDRItin kan raggahe, obbo Fantaa Dajan tahuun ni yaadatama.
",politics
1886,"Finfinnee, Gurraandhala 10, 2012 (FBC) – Bulchiinsa magaalaa Finfinneetti qabiyyeen lafaa seera qabeessa kuma 76 galmaahuu fi mirkanaahu Ejansiin odeeffannoo fi galmeessa qabiyyee lafaa fi lafa magaalaa federaalaa beeksise.

Ejansichi sadarkaa biyyaalessaatti galmeee fi mirkaneessa qabiyyee lafaa seera qabeessa yookiin sirna kaadistarii diriirsa jira.

Bara kana hojii bulchiinsa magaalaa Finfinneetti raawwateen buhaa qabeessa tahuu Ejansichatti hogganaan hojii qunnamtii hawaasaa fi kominikeeshinii obbo Arraagee Kibrat  Faanaa Broodkaastiing Kooporeetitti himaniiru.

Bulchiinsa magaalaa Finfinneetti baatii jaha keessatti hojii hojjetameen karoora waliin walbira qabamee yoo ilaalamu raawwii isaa %92 dha.

Sirni kaadistaraa naannoo Oromiyaa, Amaaraa , Tigraay, Kibba, Hararii fi bulchiinsa magaalaa Dirree Dawaatti hojiirra kan oole yoo tahu, raawwii isaa garuu %8 qofa tahuu obbo Arraageen himaniiru.

Kanaafis, raawwiin gad-aanaa naannoleerratti muldhateef sababoonni  hanqina galtee, damichaaf xiyyeeffanna kennuu dhabuu fi qindoominaan hojjechuu dhiisuudha jedhan.

Fuulduratti rakkinoonni kunneen furmaata akka argataniif ni hojjetama jedhaniiru.

Zufaan Kaasaahuuntu gabaase.",politics
1887,"

Finfinnee, Gurraandhala 10, 2012 (FBC) – Walgahiin humna waraana lafoo Afrikaa Finfinneetti gaggeeffamaa jira.

Walgahiin kun siha saddeettaffaaf kan gaggeeffamu yammuu tahu, waltajjiisaa bara Faranjootaa 2020 Finfinneetti taahaa jira.

Walgahiin kun kanaan dura Ameerikaatti gaggeeffamaa kan ture yammuu tahu, Ministeera Raayyaa Ittisaa Ameerikaatin waltahuudhan kan baranaa Finfinneetti taahamaa jira.

Walgahichaan rakkoo shororkeessummaa aardii Afrikaatti heddummaachaa dhufee fi rakkoolee biroo tumsaan furuurratti ni marihatama.

Marichaan muuxannoon ni qooddatama.

Afrikaa fi Ameerikaan waggoottan kurnan darban damichaan hojiilee hedduu waliin hojjechaa turaniiru.
",politics
1888,"

Finfinnee, Gurraandhala 10, 2012 (FBC) – Fedhii, mirgaa fi faayidaa ummata kabachiisuun, olaantummaa seeraa mirkaaneessuu fi walitti dhufeenya hawaasa naannolee ollaa cimsuurratti hojjetameera jedhan itti aanaan preezdaantii mootummaa naannoo Oromiyaa obbo Shimallis Abdiisaan.

Obbo Shimallis kana kan jedhan gabaasa raawwii hojii qaama raawwachiistuu jihoottan 6 darbanii bara 2012 yammuu dhiyessanitti.

Itti aanaan preezdaantichaa mootummaan naannoo Oromiyaa fedhii, mirgaa fi faayidaa ummata naannichaa kabachiisuun hojii nagaa, tasgabbii fi olaantummaa seeraa mirkaaneessuu, walitti dhufeenya hawaasa naannolee ollaa waliin qabu cimsuun gara badhaadhinatti ceessisuuf xiyyeeffannoon hojjechaa turameera jedhan.

Misooma qonnaan walqabatee, humna misoomuu naannichi qabuun; bunaaf bifa addaatin Birrii miiliyoona dhibba 1 fi miiliyoona 47 ol ramaduun godinaalee dhangaggummaa biyyootiin miidhaman 10 fi aanaalee 75 keessatti misooma bunaa, shayii fi avokaadoo irratti hojii balhaan hojjetamuusaa ibsan.

Omisha alergii midhaan dheedhii fi zaayitaa irratti xiyyeeffatamee hojjetamaa kan ture tahuu ibsan.

Makaanaayzeeshinii qonnaatif liqiin Birrii biiliyoonni 4.5 kan mijate yommuu tahu, tiraaktaroota 350 biyya galchuun, dargaggoota IMXhn gurmaahan 142f liqiin kennameera.

Biqiltuun biiliyoona 1.9 (%87.9) lafa hek. miiliyoona 1.1 irra Ganna darbe dhaabbate keessaa biqiltuun biiliyoonni 1.6 lafa heektaara kuma 932.9 irratti kunuunfamaa jiraachuu ibsan.

Misooma beeyladaatin walqabatee, mala loon diqaalomsuu kuma 267.2f kennuuf karoorfamee, loon kuma 149.9 (%56)f kan kenname yommuu tahu, jabbileen sanyii fooyyahoo kuma 39.8(%32.5) dhalatanii kunuunfamaa kan jiran tahuu ibsan.

Misooma daandiin walqabatee, rakkoo hawaas-dinagdee hawaasa naannichaa furuuf SWGDBtiin daandiin kiilo meetirri 203.7(%22.2) cirracha kan uffate wayita tahu, daandiin kiilo meetirri 218.6 hojiin ijaarsa isaa xumuuramee taajaajila hawaasaatiif ooluu isaa ibsaniiru. Daandii kiilo meetirri 3,144 tahu suphuun dandahameera.

Sirna ragaa qabiinsa bulchiinsa lafaa ammayyahaa tahe diriirsuun, weerara lafaa hambisuun mirgoota lafaan walqabatan amanamaa fi wabii qabeessa taasisuuf, hojii kaadaastara lafaa jihoottan jahan darban baadiyyaa fi magaalaatti hojjetamaa tureen, baadiyyaatti maasii qonnaan bulaa lafa paarsilii 585.4 (%71) safaramee kan jiruufi waraqaan ragaa sadarkaa 2ffaa kuma 988.3 (78) kennamuusaa ibsan.

Hojimaata badaa lafa magaalaa waliin buhuurarraa hiikuuf magaalota 13 keessatti kaadaastara seeraa hojiirra oolchuun, seektara lafaa keessatti seeraan alummaa mulhatu maqsuuf ijaarsa seeraan alaa akka waliigalaatti adda bahe kuma 209.2 keessaa kuma 68.6 (%32.8) irratti tarkaanfiin kan fudhatame wayita tahu, lafti heektaarri kuma 43.1 tahu qubannaa seeraan alaan qabamee jiru adda bahee kan jiru tahuu ibsan.

Weerarri lafa magaalaa fi baadiyyaatti balhinaan gaggeeffamaa jiru misooma ariifataafi itti fufiinsa qabu mirkaneessuu irratti gufuu tahee waan jiruuf hojii xiyyeeffannaa olaanaa barbaaduufi tumsa qaamolee hundaa kan gaafatu tahuu eeraniiru.

Guddina hawaas-diinagdee itti fufiinsaafi buhuura balhaa qabu galmeessisuun jiruufi jireenya ummataa fooyyessuuf invastimantiin gahee olaanaa waan qabuuf, rakkoo mana jireenyaa magaalota keessatti mudatu furuuf qorannoo rakkoo dhiyeessii mana jireenyaa gaggeessuun tarsiimoon misooma manneenii qophaahee kan jiru tahuu, lafti magaalaa tajaajila barbaadameef qofa akka oolu taasisuuf magaalonni pilaaniin akka hoogganaman taasisuudhaaf jihoottan jahan darban keessatti hojiin balhaan hojjetamaa kan ture tahuu gabaasa dhiyeessan keessatti ibsaniiru.

Bishaan dhugaatii qulqulluun walqabtee, dhuma bara 2011tti %66.1 irra ture, bara 2012tti %74tti ol guddisuun ummata miiliyoona 2.6 tahu dabalataan fayyadamaa bishaan dhugaatii qulqulluu taasisuuf hojjetamaa jira jedhan obbo Shimallis gabaasa isaanitiin.

Jihoottan jahan darban, hojii barbaaddotaaf carraa hojii dhaabbii kuma 365.5(%83)fi carraa hojii yeroo kuma 174.7(%159), waliigalaan lammiilee kuma 540.3f carraa hojii uumuun karoora qabameerraa %98 milkeessuun dandahameera jedhan.

Paakeejii mirkaneeffannaa qulqullina barnootaa milkeessuuf, bara kana qajeelfama riifoormii jijjiirama buhuuraa fiduu dandahu qopheessuun, hojiitti kan seename yommuu tahu, hanqina dandeettii dubbisuu fi barreessuu barattootaa kutaa 1-4 fooyyessuuf barsiisota dandeettii fooyyee qaban ramaduu fi tooftaawwan adda addaa fayyadamuun rakkoo kana hiikuuf hojii hojjetamaa jiruun buhaan gaariin galmaahaa jiraachuu ibsaniiru.

Tajaajila fayyaa qulqullinaa fi walgitiinsa qabu uummataan gahuuf imaammata fayyaa ittisa dhukkubaafi dagaagina fayyaa xiyyeeffachuun yeroo ammaa dhaabbilee fayyaa mootummaa, dhuunfaafi kan biroo 15,036 keessatti tajaajilli yaala fayyaa kennamaa jiraachuu isaa ibsan.

Duudhaa, aadaa fi eenyummaa Oromoo magaalaa Finfinnee keessatti dagaagsuu fi indusitirii aadaa fi aartii magaalicha keessatti dagaagsuuf piroojeektonni sadii (mana barnoota aartii Oromoo, mana leenjii nyaataa aadaa Oromoofi mana meeshaaleen aadaa Oromoo keessatti oomishaman) Birrii miiliyoona dhibba 7 fi miiliyoona 38 oliin Finfinnee keessatti ijaaramaa kan jiran tahuu ibsaniiru.

Kenniinsa tajaajila haqaa saffisaa, sihaawaa, qulqulluufi haqa qabeessa kennuun walqabatee, hojimaata badaafi gocha malaammaltummaa ittisuuf ilaalcha hawaasaa jijjiiruuf, kenniinsa tajaajilaa fooyyessuu fi rakkoolee bulchiinsa gaarii furuun itti quufiinasa lammiilee dabaluun walqabatee hojiin balhaan jihoottan jahan darban keessatti hojjetamaa kan ture tahuu gabaasa dhiyeessan keessatti eeraniiru.

Sassaabbii galiin walqabatee, jihoottan jahan darban keessatti Birrii biiliyoona 11.53 sassaabuuf karoorfame keessaa Birrii biiliyoona 11.89 (%104) walitti qabuun dandahamuu obbo Shimallis Abdiisaan ibsuu isaanii Caffeen Oromiyaa beeksiseera

Itti fayyadama baajataan walqabatees, Birrii biiliyoona 70.16 Caffeen hojiiwwan bara 2012f raggaase keessaa jihoottan jahan darban keessatti Birrii biiliyoona 34.83 hojiirra oolchuuf karoorfame keessaa Birrii biiliyoona 25.84 (%74.2) hojiirra kan oole tahuu ibsaniiru.

Walumaagalatti, raawwiin hojiiwwan jihoottan jahan darbanii wayita xiinxalamu, karooraa fi raawwiin jiru sektaraa sektaratti garaagarummaa kan qabuu fi hojiin karoorfame duguugamee raawwatamuu baatus dhimmoonni tarsiimaahaa tahan lafa qabachuu eegaluun abdii kan namatti horu tahuu ibsuun, barri kun, bara karoora guddinaa fi tiraanisfoormeeshinii 2ffaan itti xumuuramu tahuu hubannoo keessa galchuun yeroo hafe keessatti cimanii kan hojjetan tahuu beeksisaa Caffeenis deeggarsaa fi tumsa akka taasisuuf gaafataniiru.

Raggaasaa Firoomsaatu gabaase.
",politics
1889,"Finfinnee, Gurraandhala 10, 2012 (FBC) – Niijeeritti namoonni gargaarsa fudhachuu wayita eegatanitti balaa walirra ejjechuu qaqqabeen lubbuun namoota 20 darbe.

Balaan kun kan qaqqabe Niijeer magaalaa Diifaa jedhamuttidha.

Kanneen keessaas hedduun isaanii daahimmani fi dubartoota jedhameera.

Kanneen duhaaniin alattiis namoonni 10 madahaniiru.

Balaan kun kan uumame dhaabbanni gargaarsa laatuu uulaa wayita banuu dursaa seenuu yaalii taasifameenii jedhameera.",politics
1890,"

Finfinnee, Gurraandhala 10, 2012 (FBC) – Manni Maree Naannoo Amaaraa yaahii ariifachiisaa isaa gaggeessuu eegale.

Manni marichaa harha Gurraandhala 10,2012 yaahii ariifachiisaa isaa gaggeessaa jira.

Yaahichaan murteewwan addaddaa dabarsuudhan, muudama ni raggaasisaan eegama.
",politics
1891,"

Finfinnee, Gurraandhala 10, 2012 (FBC) –Caffeen Oromiyaa yaahii idilee 11ffaa bara hojii 5ffaasaa gaggeessaa jira.

Yaahichaan raawwii qaamolee rawwachiistuu itti aanaan preezdaantii mootummaa naannoo Oromiyaa obbo Shimallis Abdiisaan dhiyeessanirratti marihatamaa jira.

Caffichi olaantummaa seeraa fi nageenyarratti balhinaan ni marihataan eegama. Caffeen Oromiyaa yaahiisaa guyyaa lamaatin wixineewwan labsii 6 fi muudamoota garagaraas ni raggaasisaan eegama.

Paartileen siyaasaa nageenyaa fi olaantummaa seeraa mirkaneessuu keessatti gahee isaanii bahachuu qabu jedhan af yaahiin Caffee Oromiyaa aadde Loomii Badhoon yaahicharratti haasaa taasisaniin.

Aadde Loomiin yaahii idilee 11ffaa waggaa 5ffaa bara hojii 5ffaarratti haasaa taasisan kanaan, ummataa fi paartileen siyaasaa nageenyaa fi olaantummaa seeraa mirkaneessuu keessatti gahee isaanii bahachuu qabu jedhaniiru.

Naannoo Oromiyaa giddugala jeequmsaa gochuuf qaamolee karoorfatanii hojjetaniin cinaatti, humnoonni shira siyaasaa xaxuun kaayyoo dhokataa isaanii galmaan gahachuuf hawwan hojii mootummaan nagaa buusuuf hojjechaa ture hundi akka hin milkoofne sochohaa turaniiru jedhan.

Sababii kanaan ummanni godinaalee lixaa fi kibba baha Oromiyaa rakkoo nageenyaaf saaxilameera jedhan.

Barri kun, bara yaada moohataa burqisiisuun ummata of cinaa hiriirsinee fedhii fi gaaffiisaa deebisuuf itti hojjennu malee, bara meeshaa waraanaatti abdachuun fedha keenya galmaan itti gahannu akka hin taane qaamni kamuu sirnaan beekuu qabas jedhan.

Filannoon marsaa 6ffaa dhuma bara 2012tti gaggeeffamu demokraatawa, haqa-qabeessaa fi bilisa akka tahuuf, paartiileen siyaasaas sagantaa fi kaayyoo qabatan ummataaf ibsuu akka dandahaniif, ummannis paartii isaaf tahu filachuu akka dandahuuf, hojiin nageenya mirkaneessuu jihoota itti aanan keessattis hojii ijoo mootummaa tahee kan itti fufu tahuu aadde Loomin eeraniiru.

Caffeen Oromiyaa, karooraa fi baajata bara 2012 jalqaba waggaa irratti raggaasiseen karaa koreewwan dhaabbii isaatin raawwiisaa qaamolee mootummaa irratti hordoffii fi tohannoo taasisuun, seeronni tumaman qaamolee hunda bira qaqqabuu isaanii mirkaneeffachuuf hojii bakka buhummaa ummataa raawwachuu fi dandeettii raawwachiisummaa manneen maree ummataa sadarkaan jiranii cimsuurratti xiyyeeffachuun hojjechaa tureera jedhan.
",politics
1892,"

Finfinnee, Gurraandhala 10, 2012 (FBC) – Ministirri Dhimma Alaa Ameerikaa Maayik Poompiyoon daawwannaa hojiif Finfinnee galan.

Ministirri Dhimma Alaa Ameerikaa Maayik Poompiyoon wayita Buufata Daandii Xiyyaaraa Idil Addunyaa Boolee gahan Ministiri Dhimma Alaa FDRI obbo Gadduu Aandaargaachaw simatamaniiru.

Ministirri Dhimma Alaa Ameerikaa Maayik Poompiyoon obbo Gadduu Andaargaachaw waliin dhimmoota waloo biyyoota lamaanii fi hariiroo idil Addunyaa akkaataa cimsuun dandahamurratti ni marihatu.

Maayik Poompiyoon turtiisaanii kanaan Muummee ministira Dooktar Abiy Ahimadii fi Preezdaanti FDRI Saahilawarq Zawdee waliinis ni marihatu jedhameet eegama.
",politics
1893,"

Finfinnee, Gurraandhala 9, 2012 (FBC) – Caffeen Oromiyaa yaahii idileesaa 11ffaa bara hojii 5ffaa Guraandhala 10 fi 11 taahun dhimmoota garagaraatti ni marihata.

Dhimmi olaantummaa seeraa fi nageenyaatti balhinaan akkaa marhatu af yaahiin Caffee Oromiyaa aaddee Loomii Badhoo ibsa laataniiru.

Af yaahiitiin yaahii Caffee boru eegaluu sababeefachun Midiyaaleef magaalaa Adaamatti ibsa kennaniiru.

Caffeen Oromiyaa kurmaana lamaan darban keessaa hojirraa oolmaa karoora kallattiiwwan yaahii 10ffaan taahaani turan hojii toohannoo fi hordofii rawwataa ture jedhan aaddee Loomiin.

Baajanii bara kanaaf raggahee ture Biriin biliyoonni torbaamatti siquu keessaa kan kurmaana lamaan darbani hagam hojjirra akka oolees hordoofaa tureera jedhan.

Koreewwan idilee 8 Caffeen hundaahan turan godinoota 6, magaalota 4 fi gandoota aanaaleetti hordoofii fi daawwi dirree gochuun hanqinootni akka sirraahan duub deebii kenna gamaaggamaa ture jedhaniiru.

Akkaa duudhaa ummataa Oromoottis rakkinootni keessaa fi alaa yommuu mudatan duudha sirna Gadaatin akkata itti furamuu dandahanirraatti abbooti Gadaa, Hayyoolee Yuunvaarsitii fi qaamolee hawaasaa garagaraa waliin hojii hojjatameen milkaahaa ture jedhan.

Nageenyii Oromiyaa akka mirkanaahuuf mariiwwan godinaalee Oromiyaati taasifama turan dabalataan Naannoolee waliinif mariin taasifame buha qabeessaa ture jedhan.

Caffeen Oromiyaa yaahii idilee 11ffaa boru eegaluun raawwii qaamolee rawwachiiftuu haqinaa fi ciminoota turanirraati gaabasni Itti aanaa preezidaantii Mootummaa naannoo Oromiyaa obboo Shimalis Abdisaan dhiyaachuun miseensoonni caffee irratti marihatu jedhaniiru.

Dabalaatanis caffeen Oromiyaa turtiwwaan guyyoota lamaatiin wixineewwaan labsi 6 fi muudamoota garagaraas ni raggaasisaan eegama.

Raggaasaa Firoomsaatu gabaase.
",politics
1894,"

Finfinnee, Gurraandhala 9, 2012 (FBC) – Manni maree ministeeroota walgahii idileesa 79ffaan dhimmoota garagaraatti marihachuun murtii dabarseera

1. Manni marichi jalqabarratti wixinee labsii mootummaan fedeeraala baajata dabalataa bara 2012 fi foyyahinsa baasi uwwisurratti marihateera.

Baajata dabalaataaf buhuura kan tahe yeroo dhiyoo mootummaan kan qophaahe fooyyahinsa diinagdee biyyaa yoo tahu, kaayyoon inni olaanaan rakkinoota diinagdee furuuf tarkaanfiwwan imaammataa hojiirra oolchuuf Birri biiliyoona 18, hojiirra oolma sagantaa misooma seeftineetiif Birrii biiliyoona 2 akkasumaas hojii qixaaf miidhaa qixaa hojiirra oolchuuf Birrii biiliyoona 7.9 waliigalaan baajatni dabalataa Birrii biiliyoona 27.89 akka raggahuuf ministeerichi wixinee labsii qopheessuun mana maree ministeerootaf murtii dhiyeesseera.

Manni marichiis wixinee labsii baajata dabalataarratti balhinaan erga marihatee akka raggahuuf mana maree bakka buhoota ummataaf akka darbu murteesseera.

2.Itti aansuun manni marichi kan marihate ministeerri maallaqaa kan dhiyeessan fooyyahinsa projaktii hojii daandii Dabramaarqoos- Moxaa, projaktii hundeeffama giddugala beekkumsa Yuunvaarsiitii Saayinsii fi Teeeknooloojii Adaamaa fi waliigaltee liqaa dhiyeessi bishaan dhugaati biyyaalessaa 2ffaa sagantaa saniteeshinii fi Haayjuun raawwachiisuuf ooluu fi raggahumsi wixinee labsirratti yoo tahu, liqaan kunneen tarsiimoo bulchiinsa liqaa biyya keenyaa waliin kan wal fudhatu yoo tahu, waggota 10 keessatti kan kaffalamuu fi dhalli kan hin herregmnee tahuun wixinichi akka raggahuuf mana maree bakka buhoota ummataaf akka darbu murteesseera.

3.Manni marichi irratti kan marihate inni biroon ammoo wixinee labsii faaruu alaabaa gamtaa Afrikaa fi guyyaa Afrikaarratidha.

Biyyi keenya tumsa biyyoota Afrikaa waliin qabdu guddisuuf hojiirra olmaa ajandaa paan Afrikaanizimii fi walitti makamuu Afrikaaf kutannoo qabdu itti fufuun akkasumaas qopheessummaa komishinii gamtaa Afrikaan tumsuuf gaheeshe bahachuuf alaabaa gamtaa Afrikaa mirmiirsuu, faaruu gamtaa Afrikaa faarsuu fi guyyaan Afrikaa yaadatamee akka ooluu taasisuun biyyi keenyi kutannoo qabdu kan agarsiisu tahuu wixinee labsichaa akka raggahuuf mana maree bakka buhoota ummataaf akka darbu murtesseera.

4.Dabalataniis wixinee labsii koollejjii qonnaa fi oogumma barnootaa fi leenjii hundeessuurratti marihateera.

Kollejjiwwan itti waamamni isaanii ministeera qonnaaf tahee dhaabbata seera mataa isaanii kan qaban akka tahanii fi sanyii qonnaa biyyattiirratti xiyyeeffatanii akka hojjetaniif wixinee labsii dhiyaate akka raggahuuf mana maree bakka buhoota ummataf akka darbu murtii laateera.
",politics
1895,"

Finfinnee, Gurraandhala 9, 2012 (FBC) – Dhaabbanni abba gaari ummataa Tarkaanfin sirreeffama siha dhiyeessu bulchiinsa mootummaa gidduugalaa fi naannoo gadiitti argamaniin deebii gahaa argachaa akka hin jirre beeksise.

Dhaabbatichi gabaasa raawwi karoora baatii jahaa magaalaa Adaamatti gaggeessa jira.

Dhaabbata abba gaari ummataatti abba gaari olaanaan Dooktar Indaalee Haylee sadarkaa bulchiinsa mootummaa giddugaleessaa fi naannoo gadiitti kan argamaan yaada furmaata dhaabbatichi dhiyeessuf deebii gahaa hin laatan jedhaniiru.

Yaadoota furmaata dhaabbatichan laatamu qaamni hojii raawwachiisa mootummaa hojiirra hin oolchu yoo tahe akka itti gaafatamuuf hojjetama jiraachu kaasaniiru.
",politics
1896,"

Finfinnee, Gurraandhala 9, 2012 (FBC) – Hojiirra oolmaa labsii bulchiinsaa fi tohannoo meeshaa waraanarratti mariin gaggeeffame.

Qopheessummaa ministeera nageenyaan gaggeeffama kan jiru marichi soda sababoota garagaraan uumamuu waliin walqabatee fedhiin hawaasni meesha waraana qabaachuu dabala dhufu kaheera.

Kanarra kan darbe gama daangaan meeshaan waraanaa seeraan ala galaa  jiru dabala jiraachus himameera.

Marichaan bulchiinsaa fi tohannoo meeshaa waraanarratti yaadota kahu akka galteetti fayyadamuun rakkinoota muldhatan furuuf akka gargaaru eerameera.

Wixineen labsii bulchiinsaa fi tohannoo meeshaa waraanaa yeroo darbe mana maree bakka buhoota ummataaf dhiyaate raggahun isaa ni yaadatama.
",politics
1897,"

Finfinnee Gurraandhala 9, 2012 (FBC) – Boordii filannoo biyyooleessaa Ityoophiyaa galmee filattootaaf kan oolu bittaa maxxansaa fi meeshalee garaagaraa xumuruu beeksiseera.

Boordichi meeshalee kanneen eegumsa cimaan mana kuusaa daandii qilleensa Ityoophiyaa galchee xumuruu ibseera.

hojiin meeshalee kanneen ramadu dhiyootti kan eegalamu tahuus ifoomseera.

Kanaan dura guyyaan kenniinsa sagalee Adoolessa 10,2012 akka gaggeeffamuuf yaadni murtoo dhiyaachun ni yaadatama.

Yeroon filannoo akka dheereffamu gaaffii dhiyaate yaada keessa galchinus, ija seeratiin garuu guyyaan kenniinsa sagalee Hagayya 23,2012 akka tahu walitti qabduun boordiin filannoo biyyoolessaa Burtukaan Miidhagsaa himaniiru.
",politics
1898,"

Finfinnee, Gurraandhala 9, 2012 (FBC) – Ijaarsa hidha haaromsa ilaalchisuun guyyaa harhaa waajjira muummee ministiratti gaggeeffama jira.

Marichi bakka muummeen ministira Dooktar Abiy Ahimad argamanitti gaggeeffama jiraachuun hiameera.

Maricharratti ministeroota, miseensoota koree waliigaltee, hayyoota, namoota beekamoo fi kutaalee hawaasaa garagaraa argamaniiru.
",politics
1899,"

Finfinnee, Gurraandhala 9, 2012 (FBC) – Preezdaantiin Eertiraa Isaayyas Afawarqii guyyoota sadiif daawwannaa hojiif gara Sawuud Arabiyaa imalaniiru.

Preezdaantichi gara biyyichaa kan imalaniif affeerraa mootiin Saawuudii Salmaan Bin Adulaziiz taasisaaniif jedhamera.

Hoggantoonni lameen hariiroo biyyoota lameenii fi dhimmoota waloo irratti marii ni taasisuu jechuun ministeerri beeksisaa Eertiraa Yamaanee Gabramasqal fuula twiitara isaanin ibsaniiru.
",politics
1900,"

Finfinnee, Gurraandhala 9, 2012 (FBC) – Waltajjiin marii faayidaa fi gahee mariin qaburratti xiyyeeffatu gaggeeffame.

Waltajjin hoteela hiltanitti mata duree ""rakkinoota keenya mariidhaan hiikkachuu maaliif dadhabne?"" Jedhuun gaggeeffameera.

Waltajjichi mariin gaheen ijaarsa biyyaaf qabu, marii dhugaadhaan gara dimookiraasitti akka cehuu fi marii buha qabeessa irratti hirmaattoonni marihataniiru.

Marichaarratti jaarsoliin biyyaa, abbootiin amantaa, namoota beekkamoo, bakka buutoota ministeera nageenyaa fi qamoonni dhimmi ilaallatu hirmaataniiru.
",politics
1901,"

Finfinee, Gurraandhala 9, 2012 (FBC) – Muummeen ministira Dooktar Abiy Ahimad daawwanna Emmireetota Arabaa Gamtoomaniitti taasisaa turan xumuruun lammiile Ityoophiyaa mirgi isaanii dhiibamee 135 waliin gara biyyaatti deebihan.

Ityoophiyanonni kunneen paaspoortiin dhabuun biyyaa akka hin baaneef waggoota hedduuf dhorkamaniiru.

Dooktar Abiy Ahimad buhuuraa waligaltee mootummaa biyyichaa waliin taasisaniin Ityoophiyannoota kanneen waliin gara biyyaa deebihaniiru.

Lammiileen Ityoophiyaa giddugala bahaa jiraatan sababoota garagaraan mana sirreesaa fi iddoo baqanna kan turan akkasumas baqqattumma idilee hin taaneen Emmireetota Arabaa Gamtooman kan jiraataniif dhiifamni kan taasifameef yoo tahu, kanneen Emmireetota Arabaa Gamtooman jiraachuu barbadaniif ammoo eyyaamni seera qabeessuuma jireenyaa keennamefi akka jiraataniif eyyamameera.

Wayita amma Dooktar Abiy Ahimad waliin gara Ityoophiyatti kan deebihan warreen feedhi qabaniidha jedhame.

Alaazaar Taddalaatu gabasee
",politics
1902,"Finfinnee, Gurraandhala 9, 2012 (FBC) – Haleellaa baadiyyaa Kaameeroon keessatti raawwateen namoonni 22 lubbuun darban.

Kaaba Lixa Kaameeroonitti namoonni 22 ajjeefamanuusaanii dhaabbanni mootummota gamtoomanii gabaaseera.

Namoota iddoo Ntuumboo jedhamtu keessatti ajjeefaman keessaa walakkaan isaanii daahimman yoo tahan miidhamtoonni hedduun immoo 
osoo lubbuun jiranii awwaalamuusaanii miidiyaan biyya keessaa gabaaseera.

Taatee gaafa Jimaataa uumame kanaaf qaamni itti gaafatamummaa fudhate jiraatuu baatus paartiin mormituu garuu waraanaa biyyatti qeeqeera.

Gareelee biyyattii gargar fottoqsuuf lolaa jiran waliin waggoota sadii oliif lolatti kan jiru mootummaan Kaameeroon hamma ammaatti 
haleellaa raawwaterratti yaadaa hin kenninne.

Hojjataa dhaabbata mootummoota gamtoomanii  kan tahe Jemis Nunaan BBChtti akka himetti namoota ajjeefaman keessaa dubartiin ulfaa ni jirti jedheera.

Daahimman 14 ajjeefaman keessaa saglan isaanii daahimman waggaa 5 gadiitti jedheera.

Obbo Nunaan akka jedhetti taatee kun jiraattoota naannichaatiif hamaa ture jedheera.

Agboora Mbaallaa namni sochii siyaasaa keessatti beekamtii qabus haleellaa kanaaf ""waraana biyyattiitu itti gaafatamumummaa qaba,"" jedha.

Eega mormiirratti humnoonni nageenyaa haleellaa raawwachuu jalqaban booda bara Franjoota 2017 gareeleen addatti hidhatan baayhachaa dhufaniiru.


Gareen hidhatan kunneenis biyya haaraa kan Ambaazooniyaa jedhanii waamaniif walabummaa labsaniiru. Preezdaantiin Kaameeroon Paawul Biyya garuu garee kanneen ""shorarkeesitootaa"" jechuun murteesaniiru.

Eega waldhabdeen kun jalqabee as namoonni 3,000 ol tahan yoo duhan namoonni 70,000 ol tahan immoo qeheesaaniirraa buqqahaniiru.",politics
1903,"

Finfinnee, Gurraandhala 9, 2012 (FBC) – Muummeen Ministira FDRI Dooktar Abiy Ahimad mootii Emmireetota Arabaa Gamtoomanii Sheek Mahammad Biin Al Nahan waliin marihataniiru.

Angahoonni lamaan dhimmoota waloo biyyoota lamaan fayyadan irratti marihataniiru.

Hariroon biyyoota lamaa baroota dheeraaf ture kana gara sadarkaa caalutti ceesisuuf akka hojjetan himaniiru.

Haaluma walfakkatuun dhimmoota naannoo fi idil addunyaarrattis marihtaniiru.

Muummeen Ministira FDRI Dooktar Abiy Ahimad dawwanna isaanii Emmireetota Arabaa Gamtoomanii xumuraniiru.

Dawwannaa isaanii kanaanis Emmireetota Arabaa Gamtoomanii keessa lammilee Ityoophiyaa kuma 10 ol seeraan ala jiraatan, karaa seera qabeessa taheen akka jiraataniif waliigalaniiru.

Biyyoota kanninitti Ityoophiyaanonni sanada seeraa qabeessa hin qabne rakkooleen qaban akka furamuuf waliigalameera.

Kana malees ilmaan lammiilee Ityoophiyaa kan itti baratan mana barnoota banuuf waliigalameera.

Hojii dipplomaasii daawwannaa kanaan raawwateen, iddoon ijaarsa bataskaana ortoodoksis heeyyamameera.

Dubaayii fi kutaa biyyaa Jaarjaatti hordoftoota amantaa piroteestaantiif iddoon kadhanna akka kennamuuf murtaahuusaa, Emmireetota Arabaa Gamtoomaniitti ambaasaaddarri Ityoophiyaa Suleemaan Daddafoo dubbataniiru.
",politics
1904,"
Finfinnee, Gurraandhala 7, 2012 (FBC) –Barnoota filattootaa fi filannoo taajjabuurratti marihatamaa jira.
 
Boordiin Filannoo Biyyoolessaa Ityoophiyaa barnoota filattootaa fi filannoo taajjabuurratti dhaabbilee hawaasa siiviilii waliin marihachaa jira.
 
Muuxannoo barnoota filattootaa fi filannoo taajjabuu, kenniinsa eeyyama barnoota filattootaa, qajeelfama naamusaa irratti marihatamaa jira.
",politics
1905,"

Finfinnee, Gurraandhala 8, 2012 (FBC) – Jiraattoonni godina Harargee Lixaa jijjirama biyyatiitti mulhachaa jiru ilaalchisun hiriira deeggarsa bahan.

Godinichatti jiraattonni aanoolee 15 fi bulchiinsa magaala lamaa hiriiricha duula qulqullinaa fi hojiiwwan kunuunsa naannoo raawwachuun Muummee ministira Dooktar Abiy Ahimadii fi hojii jijjiirama biyyattiitti muldhacha jiru deeggaruun aantummaa qaban agarsiisaniiru.

Jiraattoonni sagantaalee paartii Badhaadhinaaf qaban deeggarsan ibsaniiru.

Dabalataniis, paartichaaf kennaa maallaqaa fi horii laachuu raga waajjira dhimmoota kominikeeshinii godinichaarra argame ni mulhisa.
",politics
1906,"

Finfinnee, Gurraandhala 8, 2012 (FBC) – Jiraattonni Naannoo Soomaalee Magaalaa Jigjigaa deemsa paartii badhaadhinaa deeggaruuf hiriira bahan.

Hiriira deeggarasa kanarratti namoonni kuma 20 ol hirmaataniiru.

Hiriirichi mata duree ""gamtaadhaan gara badhaadhinaatti"" jedhuun gaggefameera.

Ummanni naannichaa sirna feederaalizimii dhugaa ijaaramu keessatti qixa hirmaachuu isaatiinis gammachuu guddaa qaba jedhameera.

Hiriiricharratti Itti aanaa Preezdaanti naannicha obbo Musxafee Mahaammad dabalate hoggantoonni hojii olaanoon argamaniiru.
",politics
1907,"

Finfinnee, Gurraandhala 8, 2012 (FBC) – Muummeen ministira Dooktar Abiy Ahimad Emmireetota Arabaa Gamtoomaniitti lammiilee mirgi isaanii dhiibamee 135 taahan gara biyyaatti fudhatanii ni deebihu.

Muummeen ministira Dooktar Abiy Ahimad daawwanna isaanii Emmireetota Arabaa Gamtoomanii harha xumuraniiru.

Waliigaltee mootummaa biyyatti waliin tahe buhuureffachuun lammiilee Ityoophiyaa mirgi isaanii dhiibamee 135 taahan gara biyyaatti fudhatanii kan deebihan.

Alaazaar Taaddaleetu gabaase.
",politics
1908,"

Finfinnee, Gurraandhala 8, 2012 (FBC) – Bulchiinsa magaalaa Buraayyuutti sirna eebba hoteela tokkoorratti walitti buhinsa uumameen namoota hanga tokkorra miidhaan qaamaa gahuu bulchiinsi magaalicha beeksise.

Bulchiinsa magaalichaatti hogganaan wajjira dhimmoota kominikeeshinii mootummaa obbo Abdallaa Xibeesso Faanaa Broodkaasting Koorporeetitti akka himanitti guyyaa kaleessa sirna eebba hoteela tokkoorratti walitti buhinsa uumameen artistoota lamarra miidhaan qaamaa salphaan gahuu eeraniiru.

Yerichatti poolisiin naannicha gahun walitti buhinsicha dhaabuun miidhaan dabalataa akka hin qaqqabne taasiseera jedhan.

Bulchiinsi magaalicha miidha kana eenyu akka qaqqabsiise gareen poolisii ijaarame qorachaa jiraachu himaniiru.

Kanaan ala miidiyaa hawaasummarra waahee miidha qaqqabee, namoonni hidhamaniiru fi miidha qaqqabe kana poolisitu geessise jedhame kan odeeffamu odu sobaati jedhaniiru.

Yeroo ammaa kana magaalichi haala nagaarratti argama jedhan.
",politics
1909,"
Finfinnee, Gurraandhala 7, 2012 (FBC) – Karoora barmaatilee miidhaa dubartootarra gahu ittisuuf qophaahe naannoo Oromiyaatti beeksisuun eegalame.
 
Karoora umrii malee heerumsiisuu fi kittaanuu dubartootaa ittisuuf bahe ilaalchisee hubannoo uumuu eegaluu isaa Ministeerri Dubartoota, Daahimmanii fi Dargaggootaa FDRI beeksiseera.
 
Hojiin hubannoo uumuu kun naannoo Oromiyaa godina Jimmaatti eegalameera.
 
Karoorri kun karoora kanneen biroo caalaa bifa addaan qophaahuun barmaatilee dubartootarra gahan ittisuuf saffisaan hojjechaa jiraachuu ministeerichi beeksiseera.
 
Sagantaa beeksisuu kanarratti bakka buutoonni dhaabbilee dubartootaa, daahimmaanii fi dargaggootarratti hojjetan, dhaabbileen amantaa fi qaamooleen dhimmichi ilaallatu 250 ol tahan hirmaataniiru jedhame.",politics
1910,"
Finfinnee, Gurraandhala 7,2012 (FBC) – Guyyaan Raayyaa Ittisa Biyyaa Ityoophiyaa Ajaja Bahaatti kabajame.
Ajajni Bahaa Raayyaa Ittisa Biyyaa Ityoophiyaa guyyaa Raayyaa ittisa biyyaa 8ffaa duula qulqullinaa,dhiiga arjoomuu fi mariidhaan magaalaa Harariitti kabajeera.
 
Marii Paanaalii kanarratt kan argaman ajeejaan ajaja bahaa Meejar Jeneraal Zawduu Balaay akka jedhanitti, raayyaan ittisa biyyaa rakkoo isa qunnamu hunda bira dabruun biyyattitti nageenyi akka buhu murannoon hojjechaa jira jedhan.
 
Naannichatti rakkoo nageenyaa uummamu furuuf hawaasa waliin of eeggannoo cimaan hojjechaa jiraachuu himaniiru.
 
Miidhaa uummataa fi qabeenyarra gahaa jiru buhura seeraan ittisuuf murannoo fi itti gaafatamummaan hojjetamaa jira jedhan Meejar Jeneraal Zawduu Balaay.",politics
1911,"
Finfinnee, Gurraandhala 7, 2012 (FBC) – Preezdaantiin Sudaan Kibbaa Saalvaa Kiir Mootummaa waloo hundeef haala mijeessaa jiraachuu ibsan.
 
Saalvaa Kiir ibsa harha laataniin, bulchiinsa naannoolee Sudaan Kibbaa 32 irraa gara naannoolee 10tti xiqqeessuuf murteessuu himaniiru.
 
Preezdaant Saalvaa Kiir guyyaa harhaa akka beeksisaniitti, mootummaa waloo hundeessuuf waliigaltee yeroo dheeraaf eeggama ture hojiitti hiikuuf hojjechaa jiraachuu himaniiru.
 
‘Murteen harha murteessine murtoo gaddisiisadha, nageenya biyyattiif garuu baayyhee murteessadhah jedhan.
 
‘Mormitoonnis murtoo kanaaf qophiidha jedheen amanah jedhan Preezdaanti Saalvaa Kiir.
 
Mootummoonni Misoomaa Baha Afrikaas (IGAD) lakkoofsi bulchiinsa naannoolee biyyattii hanga guyyaa 22, 2, 2020tti furmaata akka argatu beellama kenneefi ture.
 
Waliigaltee Mootummaa waloo hundeeessuuf Preezdaant Saalvaa Kiir fi morkataan isaanii Dooktar Riik Maachaar hojiitti hiikuuf humnoota mormitootaa garaagaraa walitti gurmeessuu dadhabuun gufuu isa olaanaa ture jedhameera.
 
Saalvaa Kiir murtee kana irra gahanis Dooktar Riik Maachaar garuu murtoo irra hin geenye jedhame.
 
Paartiileen biyyattii mootummaa waloo hundeessuuf waliigalee yeroo dheeraf eeggama ture xumurutu irraa eeggama jedhu xinxaaltoonni siyyaasaa.
 
Sudaan Kibbaa erga akka mootummaa birmadummaatti hundooftee waggoota shaniif jeequmsa hamaa keessa turte.
 
Sababa kanaan lammiileen biyyattii hedduun godaansaaf saaxilamaniiru.
 
Dhiibbaa Dhaabbaata Mootummoota Gamtoomanii, Ameerikaa fi biyyoota naannichaan Preezdaant Saalvaa Kiir fi morkataani isaanii Dooktar Riik Maachaar waliigaltee nageenyaa bara Faranjootaa 2018 walii mallatteessanii turan.
 
Akka walii galtee kanaatti baatii Sadaasaa bara Faranjootaa 2019tti mootummaa waloo hundeessuu ture.
 
Yaa tahuu tii walii galteen kun guyyoota 100f dubbatti harkifachuu isaa himameera.
",politics
1912,"
Finfinnee, Gurraandhala 7, 2012 (FBC) – Naannoo Tigraay magaala Maqaleetti buhuuraaleen misoomaa Birrii biiliyoona 4 oliin ijaarraman ebbifaman.
 
Hundeeffama waggaa 45ffaa Adda Bilisa Baasaa Ummata Tigraay Gurraandhala 11 sababeeffachuudhan buhuuraaleen misoomaa Birrii Biiliyoona 4 oliin ijaarraman ebbifamaniiru.
 
Buhuuraaleen misoomaa harha ebbifaman daandii aspaaltii fi addabaabahii Agaaziiti.
 
Itti aanaan preezdaantii naannichaa Dooktar Dabratsiyoon G/mikaaheel sirnicharratti argamuun ebbisaniiru.
 
Af yaahii Mana Maree Federeeshinii FDRI aadde Keeriyaa Ibraahiim, af yaahii mana maree naannichaa obbo Rufaaheel Shifaarree fi hoggansi naannoo fi magaalichaa argamaniiru.
 
Kaleessas ijaarsa buhuuraalee misoomaa Birrii biiliyoona 1.3 oliitif dhagaan buhuuraa kaahameera.
 
Yoonaataan Gizaachawtu gabaase.
",politics
1913,"
Finfinnee, Gurraandhala 7, 2012 (FBC) – Muummee ministiraa Dooktar Abiy Ahimad dubartoota Ityoophiyaa biyyoota Arabaa jiraatan waliin Abudaabiitti marihatan.
 
Muummee ministiraa Dooktar Abiy Ahimad Ityoophiyaanota Jiddaa, Duubaay, Abu Daabii, Beeyruut, Jiizaan, Baahireen, Riyaadii fi biyyoota Arabaa addaddaarraa walitti babbahan waliin marihataniiru.
 
Rakkoolee Ityoophiyaanota kanneen mudatanii fi furmaata isaaniirratti marihataniiru.
 
Waltajjicharratti dubartoonni Ityoophiyaa hojiilee addaddaarratti bobbahan hirmaataniiru.
 
Dubartoonni ragaalee imalaa fi jireenyaa hin qabne 53 kan Imbaasii Ityoophiyaatti dahatan maricharratti hirmaataniiru.
 
Dooktar Abiy Ityoophiyaanota karaa seeran alaatin, dhiibbaa faddaaltotaatin biyyaa bahanii dahannaa keessa jiran waliin marihatanii rakkoo isaanirra gahe dhaggeeffachuun gadda isaanii ibsaniiru.
 
Biyyootii Arabaa waliin hojjechuudhan rakkoolee mudatan hiikuuf kan hojjetamu tahuu eeraniiru.
 
Baahireenitti lammiiledhaaf dhiyeenyatti deeggarsa laachuuf qoonsilaan kan banamu tahuu ibsan.
 
Lammiilee eeyyama jireenyaa fi hojii hin qabne fedhiidhan mootummaan gara biyyaa deebisuuf tumsa kan taasisu tahuu eeran.
",politics
1914,"Finfinnee, Gurraandhala 6, 2012 (FBC) –Godina Iluu Abbaa Booraa aanaa Yaayyootti namoonni meeshaalee waranaa seeraan alaa daddabarsan sadi toohataman.

Qaamooleen kunneen naannoo Gaambeellaarraa gara Finfinneetti imalarra osoo jiranuu sakatahiinsa taasifameen Kilaash koov 40 walii toohannoo jala ooluu ajejaan Waajjira Poolisii aanichaa Saajiin olaanaan Kadir Abbaafooggii ibsaniiru.

Namoonni kunneen toohannoo seeraa jala ooluun qorannoon irratti gaggeeffamaa akka jiru Saajiin olaanaan himaniiru.

Daddabarsa meeshaalee waranaa seeraan alaa ittisuuf hawaasni hirmaannaa cimaa gochuu akka qabu waamicha dhiyeessaniiru.",politics
1915,"Finfinnee, Gurraandhala 6, 2012 (FBC) – Rakkoo mana jireenyaa hiikuuf hojjetamuu qaba jedhame.

Biiroon Misooma Magaalaa fi Manneenii Oromiyaa waltajjii marii qooda fudhattoota magaalota Oromiyaa waliin magaalaa Adaamaatti marihateera.

Marii kanaanis rakkoo mana jireenyaa hiikuuf tumsaan hojjechuun ni barbaachisa jedhaniiru.

Marii qooda fudhattoota magaalota Oromiyaa irraa walitti dhufan waliin taasifameen sagantaawwan bulchiinsi mana mootumma, waldaa mana jireenyaa, manneen waliinii fi misooma riil isteetii irratti hojii hojjetamaa tureen buhaan akka salphaatti hin ilaalamne raawwatamaa turuu illee, hanqina balhaa fi irraa baratamuu qabu tahu, hogganaan Biiroo Misooma Magaalaa fi Manneenii Oromiyaa obbo Jamaal Kadir ibsaniru.

Dabalataanis rakkoo mana jireenyaa magaalota Oromiyaa keessatti mulhatu qorannoon deeggaramuun, seerotaan sirreeffamuu qaban sirreessun jalqabame kutannoon hojiitti hiikuf hojjetamuu akka qabu himaniiru.",politics
1916,"

Finfinnee, Gurraandhala 6, 2012 (FBC) – Jilli bulchaa bulchiinsa Gadaariif Meejar Jeneraal Nasraddiin Abdiin duurfamu daawwannaaf Goondar galeera.

Itti aanaan kaantibaa bulchiinsa magaalaa Goondar Injiinar Maastawaal Siyyuum jila kanaaf simannaa taasisaniiru.

Meejar Jenaraal Nasraddiin Abdiin akkan biyya koo jirutti natti dhagahama jira jedhan.

Turtii isaanii keessattis dhimmoota hariiroo Ityoophiyaa fi Sudaan cimsuurratti marii ni taasisu jedhameet eegama.

Meejar Jenaraal Nasraddiin Abdiin ebba buufata gogaa Warataa boqonnaa jalqabaarratti ni hirmaatu jedhameera.

Minaalee Aayyanawtu gabaase.
",politics
1917,"

Finfinnee, Gurraandhala 6, 2012 (FBC) – Muummee ministiraa FDRI Dooktar Abiy Ahimad itti aanaa preezdaantii, itti aanaa muummee ministiraa Emmireetota Arabaa Gamtoomanii fi bulchaa Duubaay Sheek Mahaammad Biin Rashiid Al Maktuum waliin marihataniiru.

Sheek Mahaammad Biin Rashiid Al Maktuum tattaaffii Dooktar Abiy Ityoophiyaa fi Afrikaatti jijjiirramaa fi nageenya waaraa mirkaneessuuf taasisan dinqisiifachuun, hojii isaanii kan deeggaran tahuu ibsaniiru.

Marii guyyaa kana Duubaayitti gaggeessaniin gaaffilee fi rakkoolee lammiileen Ityoophiyaa Emmireetota Arabaa Gamtoomanii keessa jiraatan qaban haala furuun dandahamurratti marihataniiru.

Dooktar Abiy marii guyyaa kaleessaa lammiilee Ityoophiyaa fi bakka buutota waliin taasisan irratti gaaffilee kahan, Sheek Mahaammad Biin Rashiid Al Maktuumiif dhiyeessaniiru.

Dooktar Abiy, eeyyama hojii, iddoolee waaqeffannaa, ijaarsa manneen barnootaa fi dhimmoota walfakkaatanirratti gaaffilee lammiileen Ityoophiyaa kaasan qaama dhimmi ilaalu waliin kan marihatan tahuu waadaa galaniit turan.

Marii gaggeessanis Abuudaabiitti Mana Amantaa Ortodooksii Ityoophiyaaf iddoon ijaarsaa eeyyamamuu ragaan Ministeera Dhimma Alaa FDRI irraa argame ni muulhisa.
",politics
1918,"

Finfinnee, Gurraandhala 6, 2012 (FBC) – Yaadni dureewwan Gamtaa Afrikaa, haala waqtaawaa Afrikaa ilaalcha keessa kan galche ture jedhan odu himaan Ministeera Dhimma Alaa FDRI obbo Nabiyaat Geetaachaw.

Nageenyii fi tasgabbii waaraan aardichatti akka uumamu yaahii dureewwan Gamtaa Afrikaa 33ffaarratti kahee ejjennoon qabameera jedhan ibsa harha laataniin.

Aardii sagaleen meeshaa waraanaa itti hin dhagahamne uumuun, misooma Afrikaatif haala mijataa uumuun akka barbaachisu marihatameeran eeran.

Haaluma kanaan Afrikaa waldhabbii fi walwaraansa keessaa baasudhaaf rakkoolee jiran buhuuraa hiikuurratti xiyyeeffatameera jedhan.

Filannoon biyyoolessaa Ityoophiyaan barana gaggeessitu nagayaan akka xumuramu hojiin hubannaa uumuu hojjetameeran kaasan.

Ityoophiyaan dhaabbilee gamtichaa lama; Mana Maree Nageenyaa Gamtaa Afrikaa fi Paanalii Namoota Beekamoo Afrikaatif filatamteetti jedhan.

Yaahichaan cinaatti dureewwan biyyoota Afrikaa, hoggansa dhaabbilee aardii fi idil addunuaa waliin dhimmoota waloorratti marihatameera.

Ityoophiyaanonni Taanzaaniyaatti hidhaarra turan 128 harha gara biyya isaanii kan galan tahuu ibsan.

Ministirri Ministeera Dhimma Alaa Ameerikaa Maayik Poompiyoon Gurraandhala 9 amma 11,2012tti Ityoophiyaa kan daawwatan tahuu ibsaniiru obbo Nabiyaat.
",politics
1919,"

Finfinnee, Gurraandhala 6, 2012 (FBC) – Dhaabbileen invastimantii nageenya naannoo eeganii akka hojjetan dhaamame.

Naannoo Oromiyaatti dhaabbileen gosoota invastimantii adda addaarratti bobbahan, seera labsii invastimantii eeganii akka hojjetan dhaamameera.

Aangahoonni mootummaa naannoo Oromiyaa Abbaa Taayitaa Eegumsa Naannoo fi Jijjiirama Qilleensaa Dooktar Nagarii Leencotiin duurfamu sochii invastmantii godina Shawaa Bahaa aanaa Lumeetti argaman dawwataniiru.

Aanaa Lumeetti dhaabbilee invastimantii abaaboorratti bobahan; Flooransiis Abisiiniyaa Faarm, Duumeen Ooreenjii fi Daasaa daawwatamaniiru.

Dawwii kanarratti kanargaman itti aanaan daayreektara abbaa taayitichaa obbo Boonsaa Yaaddeessaa dhaabbilee invastimantii hojjettoota dhaabbatichaa fi hawaasa naannoorratti miidhaa geessisaa jiran seera labsii danbii invastimantii hin hordofnerratti tarkaanfii akka fudhatan himaniru.

Dajanee Gonfaatu gabaase.
",politics
1920,"Finfinnee, Gurraandhala 6, 2012 (FBC) – Dhimmoota seeraa filannoo biyyoolessaa Hagayya 2012 keessa gaggeeffamu waliin walqabatee kahaniif, dhaddachi gurmaahufi.

Manni Murtii Waliigalaa Federaalaa akka beeksisetti, labsiin lakkoofsa 1162/2012 dhiyeenya bahe dhimmoota filannoo waliin walqabatee kahuu malan balhinaan ilaalera.

Rakkoo naamusaa, galmee filattootaa fi kaadhimamoo, lakkaawwii sagalee, buhaa filannoo ifoomsuurratti falmii seeraa mudachuu malan balhinaan kaahera.

Dhaddacha dhimma filannoo ilaaluu dandahu gurmeessuuf Boordii Filannoo Biyyoolessaa Ityoophiyaa waliin hojjetamaa jiraachuu itti aanaan preezdaantii Mana Murtii Federaalaa Sadarkaa 1ffaa obbo Tasfaayee Nawaay ibsaniiru.

Hojichis walabummaa mana murtichaa akka hin dhiibnetti hojjetama jedhaniiru.",politics
1921,"

Rakkoo diinagdee fi hoji dhabdummaa hiikuuf, rakkoowwan seektarootaa adda baafamaa jira- obbo Shimallis

Finfinnee, Gurraandhala 6, 2012 (FBC) – Rakkoo diinagdee fi hoji dhabdummaa hiikuuf, rakkoowwan seektarootaa adda baasuun murteessadha jedhan itti aanaan preezdaantii mootummaa naannoo Oromiyaa obbo Shimallis Abdiisaan.

Obbo Shimallis kana kan jedhan rakkoo damee invastimantii naannoo Oromiyaa hiikuuf waltajjii Hoteela Ililliitti marihatamerratti.

Waltajjicharratti abbootii qabeenyaa waliin marihatameera.

Waltajjii marii kanarratti itti aanaa preezdaantii mootummaa naannoo Oromiyaa obbo Shimallis Abdiisaa dabalatee hoggantoonni olaanoo federaalaa fi naannoo argamaniiru.

Obbo Shimallis rakkoo damichaa furuuf Biig Wiin waliin hojjetamaa jira jedhan.

Hojiilee invastimantii harkifatan ariitidhaan gara hojiitti galchuu fi invastaroota haaraa biyya keessaa fi biyya alaa hawwachuuf rakkoowwan jiran adda baasuun furmaata kennaa deemuun barbaachisaadha jedhaniiru.

Hanga harhaatti rakkoowwan seektaroota 66 adda kan bahe yoo tahu, hojiin kunis kan itti fufu taha jedhameera.

Rakkoolee walfakkaataa furuu fi damicha jajjabeessuuf ammoo gaheen seektarri dhuunfaa murteessadha jechuu isaanii Biiroo Dhimmoota Koominikeeshinii Mootummaa Naannoo Oromiyaarraa odeeffanneerra.

Rakkoowwan qoratamanii adda bahan hiikuun, gara badhaadhinaatti ceehuf ammoo sirni diriiruu akka qabu eeraniiru.
",politics
1922,"Finfinnee,Gurraandhala 6, 2012 (FBC) – Filannoon biyyoolessaa 2012 sagantaa fooyyaheen Hagayya 23,2012 akka gaggeeffamu murtaahe.

Koonfaransiin qooda fudhattoota filannoo gaggeeffamaa jira.

Sagantaa fooyyahaa filannoon biyyoolessaa itti gaggeeffamu walitti qabduun Boordii Filannoo Biyyoolessaa Ityoophiyaa aadde Birtukaan Miidhagsaan dhiyeessaniiru.

Kanaan dura guyyaan kenniinsa sagalee Adoolessa 10,2012 akka gaggeeffamuuf yaadni murtoo dhiyaachun ni yaadatama.

Yeroon filannoo akka dheereffamu gaaffii dhiyaate yaada keessa galchinus, ija seeratiin garuu guyyaan kenniinsa sagalee Hagayya 23,2012 taha jedhaniiru.

Dhiibbaa waqtiin Gannaa uumuu malurratti Eejansii Meetrooloojii Biyyoolessaa Ityoophiyaa waliin hojjetamaa jira jedhan",politics
1923,"

Finfinnee, Gurraandhala 6, 2012 (FBC) – Muummee ministiraa Dooktar Abiy Ahimad Duubaay, Istaadiyamii Shabaab Al Ahliitti Ityoophiyaanota biyyoota Arabaa jiraataniif ergaa dabarsan.

Muummee ministiraa ergaa dabarsaniin mirgaa fi faayidaan Ityoophiyaanotaa akka kabajamu hojjechaa jirra jedhaniiru.

Mirgi lammiilee akka kabajamuuf mootummoota biyyootii waliin waliigalteen taasifameera jedhan.

Simannaa isaanif taasisaniifis galateeffataniiru.

Sirna istaadiyamichatti gaggeeffamerratti Ityoophiyaanonni Saawdii Arabiyaa, Liibaanoos, Kuweet, Oomaan, Kwaataarii fi Baahireen jiraatan hirmaataniiru.

Muummee ministiraa Dooktar Abiy Ahimad kaleessa ture daawwii hojiitif gara Emmireetota Arabaa Gamtooman kan imalan.

Turmaata isaanitiin faayidaa fi mirga Ityoophiyaanotaa kabachiisuurratti ni marihatama.

Dooktar Abiy kaleessa Ityoophiyaanota baha jiddugaleessaa jiraatan 250 ol tahan waliin marihataniiru.
",politics
1924,"Finfinnee,Gurraandhala 6, 2012 (FBC) – Mariin qophii wixinee sanada waliigatee haalaa guutinsaa fi gadi lakkifama bishaan hidha haaroomsaa ilaalchisee Waashingitan DCtti gaggeeffamaa ture waliigaltee malee xumurame.

Mariin qophii wixinee waliigaltee guyyoota lamaaf haala guutinsaa fi gadi lakkifama bishaan hidha haaroomsaarratti gaggeeffamaa ture osoo guduunfaa hin argatin xumurameera.

Mariin qophii wixinee sanada waliigaltee haala guutinsaa fi gadi lakkifama bishaan hidha haaroomsaa ilaalchisee Ameerikaatti gaggeeffamaa ture marsaa kanaan waliigaltee malee xumuramuu Ameerikaatti ambaasaaddarri Ityoophiyaa Ambaasaaddari Fitsum Aragaa ibsaniiru.

Mariin Ityoophiyaa, Sudaanii fi Gibtsi gedduutti gaggeeffamaa ture guduunfaa malee xumuramuu isaa Ambaasaaddar Fitsum fuula feesbuukii isaaniin ibsaniiru.

Ministirri Minsteera Bishaan, Jallisii fi Iinarjii FDRI Dooktar Injiiner Silashii Baqqalaa torbee kana guyyoota lamaaf qophii wixinee waliigaltee haala guutinsa fi gadi lakkifama bishaan hidha haaroomsaa ogeeyyiin biyyoota sadanii waltahuun qopheessaa jiran gamaaggamuuf gara Ameerikaa Waashingitan DC imaluun isaanii ni yaadatama.",politics
1925,"Finfinnee, Gurraandhala 5, 2012 (FBC) – Muummeen Ministira FDRI Dooktar Abiy Ahimadbakka buutoota kominiitii Ityoophiyaa Giddugala Bahaa jiraataan waliin Abuu Dhaabiitti marihachaa jiru.

 

Jilli Muummeen Ministira FDRI Dooktar Abiy Ahimad durfamu lammiilee Itiyoophiyaa Giddugala Bahaa jiratan waliin marihachuuf Emmireetota Arabaa Gamtoomanii Abuu Dhaabii galanii jiru.

 

Dooktar Abiy Buufata Xiyyaaraa Idil Addunyaa Abudaabii yammuu gahan ministira Dhimma Alaa Emmireetota Arabaa Gamtooman Sheeh Abdallaa Biin Zaayidiin simannaan taasifameefira.

 

Yeroo ammaa Jilli Muummeen Ministira FDRI Dooktar Abiy Ahimad durfamu bakka buutoota kominiitii Ityoophiyaa Giddugala Bahaa jiraataan 250 tahan waliin Abuu Dhaabiitti marihachaa jira.",politics
1926,"Finfinnee, Gurraandhala 5, 2012 (FBC) – Xiyyaaronni dhaabbata mootummoota gamtoomanii  gara Liibiyaatti akkasumas Liibiyaarraa gara biyyoota biroos akka hin balaliine dhorkaman.

Humnoonni waraanaa Jeneraal Kaliifa Haftaar balaliiwwan dhaabbata mootummoota gamtoomanii gara Liibiyaa fi Liibiyaarraa iddoo biroottis akka hin taasifamne godhan.

Kunis immoo gargaarsa namoomaa garas geessuu fi nageenya eegsisuurratti dhiibbaa uumaa jira jedhe dhaabbata mootummoota gamtoomanii.

Lolotoonni jeneraal Haftaar yeroo dhihoo asitti balaliiwwan dhaabbata mootummoota gamtoomanii taasisuuf hayyama hin kenninu jechaa turan.

Akka gabaasa AFPhtti jeneeraal Haftaar magaalaaTirippoolii ""naannoo balaliirraa bilisa tahe"" akka tahuu gochuuf yaada qabu. Akkasumas balaliiwwan dhaabbata mootummoota gamtoomanii haleellaadhaaf saaxilamoo tahuu dandahu yaaddoon jedhu jira.

Gaafii fi deebii barressaan olhaanaa dhaabbata mootummoota gamtoomanii Antooniyoo Gutarees torbee darbe BBC waliin taasissaniin waldhabdeen Liibiyaa ""qaanessaadha"" jedhan.

Dabalataanis Gutarees akkas jedhan: ""waraanni Liibiyaa keessatti taasifamaaru fudhatama hin qabu. Afriikaan waldhabdee Liibiyaa keessatti adeemaa jiruuf furmaata fiduu gahee olhaanaa taphachuu dandeetti,"" jedhan.

dhaabbata mootummoota gamtoomanii gamasaatiin waldhabdee kana furuuf waan barbaachisu hunda ni deeggaras jedhan bareessaan olhaanaa dhaabbata mootummoota gamtoomanii Antooniyoo Gutarees.",politics
1927,"Finfinnee, Gurraandhala 5, 2012 (FBC) – Abbaan alangaa waliigalaa FDRI olaantumma seeraa kabachiisuf nan hojjedha jedhe.

Abbaan alangaa waliigalaa FDRI ibsa harha baaseen sirnaa haqaa cimsuu, olantummaa seeraa kabachiisuu fi hojii kabachiisu cimsee itii fufuuf hojiiwwan hedduu raawwachaa jira.

Keessumattuu, mootummaan sirna seeraa fi haqaa fooyyesuuf xiyyeeffannoo taasiseen ogeessoota seeraa ofi keessatti kan hammate yaahii gorsaa dhimmoota seeraa fi haqaa hundeessuun seeroota dirree mirga namoomaa fi dimookiraasi balhisuu dandahu foyyeeseera jedha.

Gama biraatin ammoo mirgi namoomaa cabuu, iddoo tokkotti lubbuu nama dabarsuu fi malaammaltummaa cimaa raawwataniiru jedhamanii kan shakkamaan angahoonni mootummaa, hoggantoonni hojii akkasumaas gocha kana keessatti namoonni hirmaatan  tohatamuun dhimmi isaanii mana murtiin akka ilaalamu taheera, fuldurattis ni raawwatama jedheera.

Haatahutii yeroo dhiyoodha as kutaalee biyyatti garagaraatti gochi yakkaa baayyachaa dhufuun keessumattu saba yookiin naannoolee giddutti walitti buhiinsa garee fi namoota gidduutti kahu naannoon yakki itti uumame shakkamtootni seera jala akka oolanii fi qorannoo fi himata banuuf adeemsa irratti akka argamu ibseera.

Kana waan taheef namoota yakka hojjetan mana murtiitti dhiyeessuf sababiin tokko akka hin jirre ibsa isaan himeera.

Olaantumaa seeraa kabachiisuun dhimma waliigalteef dhiyaatu miti kan jedhe abbaan alangaa waliigala FDRI hawasni namoota yakka raawwatan seeratti akka dhiyaataniif tumsa akka taasisu gaafateera.",politics
1928,"

Finfinnee, Gurraandhala 5, 2012 (FBC) – Jilli Muummeen Ministira FDRI Dooktar Abiy Ahimad durfamu lammiilee Itiyoophiyaa Giddugala Bahaa jiran waliin marihachuuf Emmireetota Arabaa Gamtoomanii Abuu Dhaabii galanii jiru.

Dooktar Abiy Buufata Xiyyaaraa Idil Addunyaa Abudaabii yammuu gahan ministira Dhimma Alaa Emmireetota Arabaa Gamtooman Sheeh Abdallaa Biin Zaayidiin simannaan taasifameefira.

Lammiileen Itiyoophiyaa Emmireetota Arabaa Gamtoomanii jiraatan dabalatee Sawud Arabiyaa, Libaanoon, Kuweet, Omaan fi Baahireen irraa Waltajjicharratti argamuuf Emmireetota Arabaa Gamtooman galaa jiru.

Dooktar Abiy Ahimad Gurraandhala 6, 2012 magaalaa Dubaay Istaadiyeemii Al-maktuum kilabii Shabaab Al-Ahiliitti lammiilee Ityoophiyaa achi jiraataniif erga ni dabarsu.

Gaafa Sanbataa waltajjii dubartoonni qofti irratti hirmaatan ni gaggeeffama jedhameera.
",politics
1929,"

Finfinnee, Gurraandhala 5, 2012 (FBC) – Mariin muummeen ministiraa Dooktar Abiy Ahimad lammiilee Ityoophiyaa waliin Duubaayitti taasisan, kallattii bobbii hojiirratti murteeessadha jedhan Ambaasaaddar Suleeymaan Daddafoon.

Emmireetota Arabaa Gamtoomanitti Ambaasaaddarri guutuu Ityoophiyaa Suleeymaan Daddafoon marichi kallattii bobbii hojii fulduraatif murteessadha jedhan turtii Faanaa Broodkaastiing Koorporeet waliin taasisaniin.

Marichi Ityoophiyaan giddugaleessa bahaatti kallatti bobbii hojii hordoftuuf murteessadha jedhan.

Muummeen ministiraa Dooktar Abiy Ahimad guyyaa harhaa gara Emmireetota Arabaa Gamtoomanitti kan imalan yoo tahu, turtii isanitiin mirgaa fi fayyadamtummaa Ityoophiyaanotaa kabachiisuurratti marii akka taasisan ni egama.

Ambaasaaddar Suleeymaan turtii bilbilaan Faanaa Broodkaastiing Koorporeet waliin taasisaniin, muummeen ministiraa Dooktar Abiy Ahimad simachuuf qophiin xumuramuu himaniiru.

Guyyaa boruu istaadiyoomii Duubaayitti waltajjiin guddaan ni gaggeeffama kan jedhan yoo tahu, waltajjii kanarratti lammiileen Ityoophiyaa kuma 15 ol akka hirmaatan ni eegama.

Gaafa Sanbataa waltajjii dubartoonni qofti irratti hirmaatan ni gaggeeffama jedhaniiru.

Silaabbaat Maannaayyeetu gabaase.
",politics
1930,"

Finfinnee, Gurraandhala 5, 2012 (FBC) – Ministirri Ministeera Dhimma Alaa FDRI obbo Gadduu Aandaargaachaw Ityoophiyaatti Ambaasaaddara Ameerikaa Maaykil Raaynar waliin marhataniiru.

Turtii isaanitiin hariiroo Ityoophiyaa fi Ameerikaa baroota dheeraa cimsuurratti marihataniiru.

Dabalataanis, Wiixata dhufu Gurraandhala 9, 2012 eegalee guyyaa sadiif ministiri Dhimma Alaa Ameerikaa Maayk Poompiyoon daawwannaa hojii Ityoophiyaatti taasisanirratti marihataniiru

Kanaan walqabatee qophii jiru ilaalchisuun Ityoophiyaatti Ambaasaaddara Ameerikaa Maaykil Raaynar ibsa laataniiru.

Jijjiirama siyaasaa fi diinagdee Ityoophiyaatti taasifamaa jiru haala deeggaruun dandahamurrattis marihataniiru.
",politics
1931,"
Finfinnee, Gurraandhala 5, 2012 (FBC) – Muummee ministiraa Dooktar Abiy Ahimad daawwii hojiitif Emmireetota Arabaa Gamtooman galan.
 
Dooktar Abiy Buufata Xiyyaaraa Idil Addunyaa Abudaabii yammuu gahan ministira Dhimma Alaa Emmireetota Arabaa Gamtooman Sheeh Abdallaa Biin Zaayidiin simannaan taasifameefira.
 
Muummee ministiraa turtii isaanitiin mirgaa fi fayyadamtummaa Ityoophiyaanotaa kabachiisuurratti marii ni taasisu.
 
Ityoophiyaanota kuma 15 tahan waliin ni marihatu.
 
Mirgaa fi faayidaan Ityoophiyaanotaa ala jiraatan kabajamee eenyummaa isaanitiin boonanii akka jiraatan ni marihatu jedhan.
 
Bobbiin hojii seera qabeessa tahe akka jiraatu biyyoota baha jiddugalaa waliin waliigalteewwan seeraa raawwatamaniiru.
 
Yoordaanoos, Kwaataar, Saawdii Arabiyaa fi Emmireetota Arabaa Gamtooman waliin waliigalteerra gahameera.
 
Mootummaan diippiloomaasii lammummaarratti buhuureffate hojjechuu isaatin amma ammaatti Ityoophiyaanonni kuma 100 ol tahan gara biyyaa deebihaniiru.
 
Alaazaar Taaddalaatu gabaase.
",politics
1932,"

Finfinnee, Gurraandhala 5, 2012 (FBC) – Rakkoo nageenyaa yeroo ammaa biyyattii keessatti muulhatu sirreessuu fi furuun gahee hunda keenyati jedhan Paatriyaarkiin Ortodooksii Ityoophiyaa qulqulluu Abuna Maatiyaas.

Haala yeroo fi dhimmoota mana amantichaarratti mata duree ""Gaarummaa eenyutu nutti agarsiisa?"" jedhuun mariin paanaalii gaggeeffamaa jira.

Nageenyi biyyaaf murteessadha, nageenya malee misoomni hin jiratu waan taheef hundi keenya harka walqabannee nageenya biyyattii eeguutu nurraa eeggama jedhan.

Marii kana kan qopheesse Mana Amantaa Ortodoksii Ityoophiyaatti lallaba wangeelaa fi qaljeelcha ergama duuka buutootaa yoo tahu, dureewwan amantaa, hayyoonnii fi caasaaleen mana amantichaa irratti argamaniiru.

Biyya abbootiin keenya wareegama kanfaluun nu dhaalchisan dhaloonni ammaa jalalaa fi tokkummaan dhaloota egereef dabarsuuf itti gaafatamummaa fudhachuu qabu jedhan paatriiyaariikichi.

Rakkoolee yeroo ammaa iddoo tokko tokkootti mulhataa jiru qorannoo saayinsaawaa fi namuusa hayyummaan furuu qabna jedhan.

Dhaloonni meeshaalee daldaltoota siyyaasaa tahuu akka hin qabne itti gaafatamaan waajjira waliigalaa mana amantichaa qulqulluu Abunee Yaareed dubbataniiru.

Manni amantichaa akkuma bilisummaa amantaalee biroo kabajdu kan ishees kabajamuu qaba jedhan.

Mariin paanaalii kun oolmaa guyyaa tokkoon dhimmoota ijoo tahan 4 irratti marii ni gaggeessa jedhameera.

Shumat Alamaayyahuu fi Haymaanoota Iyyaasuutu gabaase
",politics
1933,"
Finfinnee, Gurraandhala 5, 2012 (FBC) – Manni Maree Bakka Buhoota Ummataa FDRI walgahii ariifachiisaa isaatin labsii haasaa jibbiinsaa, odeeffannoo sobaa ittisuu fi tohachuuf baherratti marihatee raggaasise.
 
Manni marichaa walgahii ariifachiisaa 1ffaa bara hojii waggaa 5ffaasaa gaggeessera.
 
Labsichi sagalee mormii 23, kan sagalee hin laanne 2 fi sagalee caalmadhaan raggaheera.
 
Odeeffannoon sobaa fi haasaan jibbiinsaa bobbii hawaasummaa, siyaasa tasgabbaahaa, tokkummaa biyyaa, kabajaa mirga namoomaa fi hedduminarratti miidhaa qaqqabsiisa.
 
Labsichis miidhaa qaqqabuu malu duursee ittisuu fi tohachuuf faayidaa qaba jedhameera.
 
Dabalataan manni marichaa labsii eksaayiz taaksii, waliigaltee Gamtaa Afrikaa kan Kaampaalaatti mallattaahee fi namoota buqqaafamaniif eegumsaa fi deeggarsa taasifamurratti marihachuudhan raggaasiseera.
 
Koreen dhaabbii dhimmoota galii, baajataa fi faaynaansii labsii eksaayiz taaksii qophaaherratti ibsa laachudhaan, manni marichaa irratti marihachuudhan raggaasiseera.
 
Labsiin kanaan duraa waggoota dheeraaf kan tajajaile tahuu, baasii oomishaa buhuureffachuun kan herreeggamu tahuu isaatin iftoominni kan isa hanqatu ture jedheera manni marichaa.
 
Labsii haaraan garuu gatii gurgurtaatin akka herreeggamu waan taheef, kaffalaa fi kaffalchiisaaf iftoomina uuma jedhameera.
 
Konkolaattonni moofaan waggoota dheeraa tajaajilan qabeenya, lubbuu fi naannoorratti miidhaa qaqqabsiisanirraa kan kahe, labsichi barbaadama isaanii ni xiqqeessa.
 
Konkolaattonni akkanaa waggaa murtaahee ol gara biyyaa akka hin galles ni ittisa; oomishaaleen miidhaa qaqqabsiisanis akka ittifamanii fi barbaadamni isaanii akka xiqqaatu taasisa.
 
Konkolaattota humni isaanii cc 1,300 hin caallee fi konkolaattota miila 3 haaraa biyya keessatti hojjetaman, guutummaan addadda baafamanii kan dhiyaatan, indaastirii biyya keessatiin gariin akka hojjetaman addadda kan baafaman, haaraa tahanii biyya alaatti hojjetamanii kan galfamaniif eksaayiz taaksiin %30 irraa gara %5 gadi akka siqu taheera.
 
Eksaayiz taaksiin konkolaattota waggaa 1 amma waggaa 2 tajajailan irratti kaahame %80 gara %55, waggaa 2 amma waggaa 4 kan tajajailan irratti %130 gara %105 akka sirratu taheera.
 
Waggaa 4 amma 7 kan tajaajilanirratti eksaayiz taaksiin kaahamu %230 irraa gara %205 akka gadi buhu murtaahera.
 
Waggaa 7 ol kan tajaajilaniif ammoo %430 gara %405tti akka gadi buhu murtaahera.
 
Fooyyessi kunis hawaasa fayyadamaa taasisuurratti kan xiyyeeffatedha.
 
Tamboorratti paakkeettidhaan %30, takka takkaan ammoo Birrii 5 irraa gara Birrii 8 akka guddate ibsameera.
 
Bishaan saamsamaarratti eksaayiz taaksiin kaahame %15 gara %10 akka sirratu taheera.
 
Dabalataan manni marichaa waliigaltee Maarakaash, chaartara mirga ummattootaa fi namootaa, gabaasota addaddaarratti marihatee raggaasiseera.
Seera qabeessummaa Mana Maree Waliigalaa Dhimma Islaamummaarratti wixinee labsii qophaaherratti marihachuudhan koree dhaabbii dhimmi isa ilaaluf dabarseera.
",politics
1934,"
Finfinnee, Gurraandhala 5, 2012 (FBC) – Jimmaatti hiriirri deeggarsaa fi sosochii hawaasaa taasifame.
 
Jiraattonni magaalaa Jimmaa fi naannawashee hiriira deeggarsaa muummee ministiraa Dooktar Abiy Ahimad bahan.
 
Qophii deeggarsaa kanarratti dhaadannoo ""Tokkummaan keenya, kabaja keenyaf!"" jedhu qabataniiru.
 
Sosochiin hawaasaa fi hiriirri deeggarsichaa istaadiyamii Jimmaatti gaggeeffameera.
 
Waltajjicharratti argamuudhan haasaa kan taasisan kantiibaan magaalaa Jimmaa obbo Makkiyuu Mahaammad ummanni nagaa fi tokkummaasaa eegsisuuf sochii taasisu dinqisiifataniiru.
 
Hiriirri deeggarsaa walfakkaataan jiraattota bulchiinsa magaalaa Aggaaroo fi aanaalee ollaashee hirmaachise bahameera.
 
Gurraandhala 3,2012 hiriirri deeggarsaa walfakkaatan magaalaa Jimmaatti gaggeeffamuun ni yaadatama.
",politics
1935,"

Finfinnee, Gurraandhala 5, 2012 (FBC) – Boordiin Filannoo Biyyaalessaa Ityoophiyaa haala walgahiinsa barnoota filannoo fi kenniinsa ragaa ilaalchisee ogeeyyii miidiyaalee waliin marii gaggeessaa jira.

Marichi barnoota filattootaa, gabatee yeroo, gabaasa, naamuusa filannoo fi qajeelfama irratti xiyyeeffachuun gaggeeffamaa jira.

Akkasumas gahee miidiyaa, haala waliigalaa, muuxannoo seera biyyattii fi idil addunyaa haala gabaasa filannoorratti mariin kun gaggeeffamaa jira jedhame.

Marii kanarratti ogeeyyii raadiyoo hawaasaa dabalatee, miidiyaaleen naannoo fi federaalaa hirmaachaa jiru.

Haabtaamuu Taklasillaaseetu gabaase.
",politics
1936,"
Finfinnee, Gurraandhala 4, 2012 (FBC) – Ministir deettaan Ministeera Dhimma Alaa FDRI Ambaasaaddar Reedwaan Huseen, ambaasaaddaroota biyyoota gara garaa teessoo isaanii Finfinnee godhatan waliin marihataniiru.
 
Dhimmoota waloo fi idil addunyaa irratti ambaasaaddaroota Baangilaadiish, Hind, Siriilaankaa, Kooriyaa Kibbaa fi Chaayinaa waliin marihataniiru.",politics
1937,"
Finfinnee, Gurraandhala 4, 2012 (FBC) – Naannoo Harariitti sababii walitti buhiinsaa furuu fi yakka tohachuurratti hojjetamuu Manni Maree Nageenyaa Naannoo Hararii beeksise.
 
Manni maree nageenyaa naannichaa kaleessa raawwii hojiisaa gamaaggameera.
 
Koomiishinii Poolisii Naannoo Harariitti daayreektarri daayreektoreetii ittisa yakkaa fi tohannoo tiraafikaa Koomaandar Abdii Ibraahiim akka jedhanitti, sababoota walitti buhiinsaa hirhisuu fi yakka tohachuurratti hojjetamaa tureera.
 
Weerara lafaa ittisuurratti hojjetamuu, rakkoo nageenyaa ayyaana Cuuphaarratti uumameen shakkamtoota 168 tohataman keessaa 138 qoratamanii gadhiifamuu eeraniiru.
 
Konkolaattota miilla sadii hatamanii turan 18 keessaa, 17 deebifamuu ibsan.
 
Daldala koontiroobaanditiin meeshaaleen Birrii kuma dhibba 4 fi kuma 47 qabamuu eeran.
 
Daldala seeran alaa bobahaatin, bobahaa liitirri kumni 4 ol tohatameera.
 
Daddabarsa namoota seeran alaatin lammiileen 86 fi daddabarsitoonni 11 tohatamanii dhimmi isaanii seeran ilaallamaa jira.
 
Konkolaattonni lakkoofsa gabatee hin qabne 118 tohatamanii tarkaanfiin irratti fudhatameera.
",politics
1938,"

Finfinnee, Gurraandhala 4, 2012 (FBC) – Ityoophiyaatti seera, demokraasii fi miidiyaa cimsuudhan raawwii mootummaa fi hirmaannaa ummataa guddisuurratti marihatamaa jira.

Waltajjiin marichaa magaalaa Bishooftuutti taahamaa jira.

Waltajjicha kan qopheesse yuunvarsiitota Neezarlaand 3, yuunvarsitoota Ityoophiyaa 5 fi Abbaa Taayitaa Broodkaastii Ityoophiyaati.

Karoorri marichaas naannoo Oromiyaa, Amaaraa fi Tigraayirratti hojiirra oola jedhameera.

Waltajjichaan olaantummaa seeraa cimsuu, demokraasii gabbisuu, bulchiinsa ummataa gadii gara olii tahe jajjabeesuu fi hirmaannaa ummataa gabbisuurratti marihatamaa jira.
",politics
1939,"
Finfinnee, Gurraandhala 4, 2012 (FBC) – Naannoo Amaaraa godina Goondar Jiddugaleessaa aanaa Xagadeetti guddattoota lama ugguruun maallaqa kan gaafate adabame.
 
Namichi daahima waggaa 7 fi guddataa waggaa 17 ugguree maallaqa gaafate hidhaa cimaa waggaa 25tin adabameera.
 
Obbo Agaree Yehwaalaashat Qaammee 4,2011 guddataa umrii waggaa 17 Huunaachaw Maasrashaa ugguruun Birrii kuma 30 gaafate, Birrii kuma 20 fudhateera.
 
Daahima waggaa 7 Malkaamuu Xaamyaalaw Muddee 7,2012 ganda Adeetii ugguree Birrii kuma 75 gaafatee, Birrii kuma 15 fudhateera.
",politics
1940,"Finfinnee, Gurraandhala 4, 2012 (FBC) – Lammiilee Ityoophiyaa baqannaarra jiran kuma dhibba 1 fi kuma 20 gara biyyaatti deebisuuf hojjetamaa jiraachuu Waajjirri Muummee Ministira beeksise.

Hojiin deebisanii dhaabuus hojjetamaa jira jedhameera.

Lammiileen Ityoophiyaa baqannaarra jiran kumni dhibbi 1 fi kumni 20 gara biyyaa akka deebihanii fi hojiin deebisaanii dhaabuu itti fufiinsan hojjetamaa jiraachuu itti gaafatamaan Seekreetariiyaat Preesii Waajjira Muummee Ministiraa FDRI obbo Nigusuu Xilahuun ibsa harha laataniin dubbataniiru.

Obbo Nigusuun ibsa isaaniin, muummeen ministiraa kanaan dura biyyoota Afrikaa, Ameerikaa fi Awrooppaatti argamuun lammiilee Ityoophiyaa hedduu waliin haala rakkoo isaanii hiikuun dandahamurratti marii taasisaniiru jedhan.

Marii godhameen buhaan hedduun argameera jedhan.

Lammiilee Ityoophiyaa Saahud Arabiyaa, Sudaan, Gibtsii fi biyyoota birootti mana hidhaa keessa turan baasuun gara biyyaatti akka deebihanii fi deebisanii dhaabuuf hojiin buhaa qabeessa tahe hojjetamuu obbo Nigusuun ibsaniiru.

Biyyattii keessatti haala mijataa uumuun lammiilee baqannaarraa baraaruu fi iddoo jiranitti rakkoolee isaan qunnaman furuuf xiyyeeffannoon hojjetamaa jiraachuu himaniiru.

Obbo Nigusuun hanga ammaatti hojii diippiloomaasii hojjetameen lammiileen kumni dhibbi 1 ol gara biyyaa akka deebihan taasifameera jedhan.

Muummeen Ministiraa FDRI Dooktar Abiy Ahimad guyyaa boruutii eegalanii guyyoota sadiif Emmireetota Arabaa Gamtoomanitti daawwannaa kan taasisan tahuus obbo Nigusuun dubbataniiru.",politics
1941,"
Finfinnee, Gurraandhala 4, 2012 (FBC) – Yaahiin dureewwanii 33ffaa fi walgahiin ministiroota hoji raawwachiistuu 36ffaa Gamtaa Afrikaa nagayaan akka xumuramu qooda fudhattoota gaheesaanii bahataniif galanni dhiyaate.
 
Humni nageenyaa qindaahaa federaalaa ibsa laaten, yaahiin Gamtaa Afrikaa nagayaan eegalamee akka xumuramu tumsa taasifameef galateeffateera.
 
Jiraattonni magaalaa Finfinnee amala gaarii keessummaa simachuu fi keessummeessuun yaahichi nagayaan akka xumuramu qooda olaanaa bahataniif galateeffamaniiru.
 
Caasaan nageenyaa sadarkaa sadarkaadhan jiru amanamtummaa heeraa fi biyya isaatif qabu kan itti mirkaneessedha jedheera humnichi.
 
Imalli tiraafikaa naga qabeessa akka tahu, lafoon nagayaan akka darbu, keessummoonni nagayaan bahanii akka galan tumsa taasifameef galateeffateera.
 
Ibsa Koomiishiniin Poolisii Federaalaa Faanaa Broodkaastiing Koorporeetif ergeen, dhaabbanni taaksii Raayid hojii nageenyatiif konkolaattota gahaa dhiyeessera; gumaacha taasiseefis galateeffameera.
",politics
1942,"

Finfinnee, Gurraandhala 4, 2012 (FBC) – Leenjiin hoggantoota Paartii Badhaadhinaa guyyoota 15f magaalaa Adaamaatti kennamaa ture xumurame.

Muummeen Minsitiraa FDRI fi Preezdaantii paartichaa Dooktar Abiy Ahimaad sirna cufiinsa leenjichaarratti argamuun ergaa dabarsaniiru.

Hoggantoonni gahumsaan hawaasa isaanii akka tajaajilanii fi akka walbaraniif leenjii kaayyeeffamee laatamaa ture akka tahe ibsaniiriu.

Leenjichi gahaadha jedhamuu baatus hoggansi ergamaaf akka of qopheessuu daandii ni bana jedhan.

Hoggansi qophummaa hin qabne biyyaa fi ummata taajiluu hin dandahu tahu kan jedhan Dooktar Abiy, qajeelfamaa fi tarsiimoo paartichaa hubatee yeroo hunda qophii tahuutu irra jiraata jedhan.

‘Iddoon isiniif laatame yeroo hunda isin faana waan turuuf itti gaafatamummaa qabdaniin ummata keessan haqummaan tajaajiltanii darbuu qabduh jechuun waamicha dhiyeessaniiru.

Fireehiyiwaat Safiitu gabaase
",politics
1943,"Finfinnee, Gurraandhala 4, 2012 (FBC) – Tuurk loltoonni Sooriyaa 51 Idliibitti ajjeefamuu beeksifteetti.

Tuurk guyyaa kaleessaa kaaba dhiha Sooriyaatti loltoonni mootummaa 51 ajjeefamuu isaanii beeksisteetti.

Loltoonni kunneen bulchiinsa Idliibitti tarkaanfii hidhattoota Tuurk deeggartuun ajjeefamuu Ankaaran beeksisteetti.

Loltoota ajjeefamaniin alatti Taankiin Sooriyaa lamaa fi mankuusaan meeshaa waraanaa barbadaahuusaa Ministeerri Rayyaa Ittisa Biyyaa Tuurk beeksiseera.

Waraanni Sooriyaa gama isaatin, waraanni Tuurk haleellaa qaqabsiisef ifatti dubdeebii ni argata jedheera.

Loltoonni Sooriyaa bara Faranjootaa 2012n booda tibba darbe yeroo jalqabaatif daandii Aleeppoo magaalaa guddoo Damaasqotiin wal qunnamsiisu tohataniiru.

Egasii finciltoonni Sooriyaa fi loltoonni Tuurk waraana Sooriyaarratti haleellaa qaqqabsiisaa turaniiru.",politics
1944,"Finfinnee, Gurraandhala 4, 2012 (FBC) – Ministirri Dhimma Alaa FDRI obbo Gadduu Aandaargaachaw barreessaa olaanaa Siiviil Ayiveeshinii Afrikaa waliin marihataniiru.

Obbo Gadduun barreessaa olaanaa Siiviil Ayiveeshinii Afrikaa obbo Tafarraa Makkoonniin waliin waajjira isaaniitti mariihataniiru.

Obbo Tafarraan Siiviil Ayiveeshiniin Ityoophiyaa ulaagaa nageenyummaa ayiveeshinii idil addunyaa dhibbaan dhibbatti guutuu isaa gareen qorannoo Ayiveeshinii Idil Addunyaa mirkaneessuu isaatin, maqaa Ayiveeshinii Afrikaatiin erga baga gammaddanii dabarsaniiru.

Gama mootummaan hoggansa kennamaa jiru dinqisiifachuun, beekkamtii kana jabeessanii itti fufsiisuuf mootummaan tohannoo fi hordoffii cimsee itti fufuu qaba jedhan.

Obbo Tafarraan dabalataan gabaa geejiba qilleensaa Afrikaa tokko hundeessuuf hojiileen hojjetamaa jiran, dhimmoota naannoo fi sochii ayiveeshinii idila addunyaa waliin wal qabatan obbo Gadduuf ibsuu isaanii ragaan Waajjira Dubbi Himaa Ministeera Dhimma Alaa FDRI irraa argame ni mulhisa.",politics
1945,"

Finfinnee, Gurraandhala 4, 2012 (FBC) – Hoggantoonni Paartii Badhaadhinaa Paarkii Tokkummaa daawwataniiru.

Hoggantoonni olaanoo Paartii Badhaadhiinaa guyyoota darbaniif magaalaa Adaamaatti leenjii fudhataa turaniiru.

Miseensonni paartichaa wayita turtii leenjichaatti hojiiwwan biqiltuu kunuunsuu fi qulqullinaa irrattis hirmaataa turaniiru.

Miseensi paartichaa leenjii isaanii xumuruun guyyaa kaleessaa masaraa mootummaatti Paarkii Tokkummaa daawwataniiru.

Leenjichi Amajjii 16,2012 eegalee magaalaa Adaamaatti adeemsifamaa tureera.

Leenjichaan dhimmoota paarticharratti hojiin hubannaa cimsuu, jijjiirama akka biyyaatti eegalame, jijjiirama waliin walqabatee tarkaanfii fudhatamee fi kallattii egereerratti marihataniiru.

Dabalataan dandeettii hoggansaa cimsuun hawaasni biyyattii fedhii jijjiiramaa qabu irratti deebii kennuuf ergama isaanirraa eegamu akka bahaniif kan qophaahedha jedhan.
",politics
1946,"

Finfinnee, Gurraandhala 3, 2012 (FBC)  – Gamtaan dayaaspoora hirmaanna nageenya biyyaa eegsisuuf taasisuu cimsee akka itti fufu Ministirri Dhimma Alaa FDRI obbo Gadduu Aandaargaachaw waamicha dhiyeessaniiru.

Gamtaan dayaaspoora Ityoophiyaa mata duree ""dayaaspooraan ijaarsa nagenya biyyaaf"" jedhuun lammiilee Ityoophiyaa fi dhalattoota Ityoophiyaa biyya alaa jiraatan waliin Finfinneetti marii gaggeesseera.

Maricharratti kan argaman Ministirri Dhimma Alaa FDRI obbo Gadduu Aandaargaachaw dayaaspooraan jijjiirama biyyattiin eegalte tumsuuf dandettis beekkumsaas akka qabu kaasaniiru.

Preezdaantiin gamtaa dayaaspoora Ityoophiyaa obbo Abirhaam Siyyum gama isaniin yeroo ammaa kana dayaaspooraan nageenya biyyattirra dhimmi isa yaaddeesu hin jiru jedhaniiru.

Gamtaan dayaaspoora Ityoophiyaa koree waahee nageenya hojjetu hundeessuun nageenyaa biyyaa fi ummataaf ni hojjjeta jedhaniiru.
",politics
1947,"

Finfinnee, Gurraandhala 3, 2012 (FBC) -Jijjiirama akka biyyatti gaggeeffama jiru akka itti fufuuf itti gaafatamumma keenya ni bahanna jedhan dargaggoonni magaalaa Jimmaa fi naannoshe.

Dargaggoonni kun kana kan jedhan guyyaa harhaa magaalaa Jimmaatti jijjiirama Muummee Ministira Dooktar Abiy Ahimad adeemsifamaa jiru deeggaruuf hiriira nagaa waqtii gaggeesanitti.

Muummeen ministira Dooktar Abiy badhaadhina biyyatti mirkaneessuuf carraqqii taasisaan ummatoota biroo waliin tahuun galmaan ni geenya jedhaniiru.

Sirnicharratti argamuun haasaa kan taasisaan Kantiibaan Bulchiinsa magaala Jimmaa obbo Makiyyuu Mahaammad ummanni oromoo ummata biyyatti waliin tahuun deemsa dimookiraasi eegalame galmaan ni gaha jedhaniiru jechuun FM Faanaa Jimmaatu gabaase.
",politics
1948,"Finfinnee, Gurraandhala 3, 2012 (FBC) – Sudaan preezdaanti duraanii Omar Al Bashir Mana Murtii Yakkaa Idila Adunyaa (ICC) kan magaalaa Haaguutti dabarsitee kennuuf akka tahe manni maree waraanaa biyyattii hime.

Omar Al Bashir yakka duguuggaa sanyii, yakka waraanaa fi sarba mirgoota namoomaan himatamanii ture.

Preezdaantichi garuu yakka irratti dhiyaataa ture kana haalaa turaniiru.

Manni Murtii Yakkaa Idila Adunyaa waggoota 10 oliif yakkoota Daarfur keessatti humna waraanaa isaan raawwateera jedheef isa barbaadaa ture.

Waldhabdee bara Faranjoota 2003 Daarfuriitti kahe irratti preezdaantichi yakka suukaneessaa lammiilee biyyattii irratti raawwataa turaniiru jedhamuun Mana Murtii Yakkaa Idila Adunyaatti himatamanii ture.

Daarfur keessatti gosoota Fuur, Masaliit fi Zaagwaa jedhaman ajjeesisaa turan jedhamuun himataman.

Gosoota kanneen irra miidhaa qaamaa fi sammuu dhaqqabsiisaa akka turantu himama.

Gamtaan Afrikaa kanaan dura dabarfamanii akka hin kennamne ibsaa tureera.

Omar Al Bashir warraaqsa fi fincila uummataa biyyattiitti bara Faranjoota 2019 keessa kaheen aangoo irraa kaafamaniiru.

Jiha Muddee darbe keessa ammoo yakka malaammaltummaan hidhaan waggaa lamaa irratti murtaahee ture.

Omar al-Bashir fonqolcha mootummaa gaggeessuun ture bara Faranjoota 1989 gara aangootti kan dhufan.",politics
1949,"
Finfinnee, Gurraandhala 3, 2012 (FBC) – Manni Maree Bakka Buhoota Ummataa Kamisa dhuftu walgahii ariifachiisaasaa ni gaggeessa.
 
Wixinee labsii eksaayiz taaksii, waliigaltee Gamtaa Afrikaa kan Kaampaalaatti mallattaahee fi namoota buqqaafamaniif eegumsaa fi deeggarsa taasifamurratti marihachuudhan ni raggaasisaan eegama.
 
Dabalataan waliigaltee Maarakaash, chaartara mirga ummattootaa fi namootaa, gabaasota addaddaarratti marihatee ni raggaasisa.
 
Wixineen labsii haasaa jibbiinsaa fi odeeffannoo sobaa ittisuuf baherratti marihatee ni raggaasisaan eegama.
 
Seera qabeessummaa Mana Maree Waliigalaa Dhimma Islaamummaarratti wixinee labsii qophaaherratti marihachuudhan koree dhaabbii dhimmi isa ilaaluf ni dabarsaan eegama.
",politics
1950,"
Finfinnee, Gurraandhala 3, 2012 (FBC) – Haala qophii daawwanaa Muummeen Ministiraa DooktarAbiy Ahimad Emmireetota Arabaa Gamtoomanitti taasisuuf jedhan ilaalchisee mariin gaggeeffame.
 
Muummeen Ministiraa Dooktar Abiy Kamisa dhufuu eegalee guyyoota sadiif Emmireetota Arabaa Gamtoomanitti daawwannaa kan taasisan tahuu ibsanii turan.
Gurraandhala 6, 2012 magaalaa Dubaay Istaadiyeemii garee Shabaab Al ahilii Almaktumitti lammiilee Ityoophiyaa fi dhalootan Ityoophiyaa Emmireetota Arabaa Gamtoomanii fi Baha Giddugaleessaa jiraatan waliin marii kan taasisa tahuu ergaa dabarsaniiru.
 
Daawwannichi milkiin akka xumuramu koreen dhaabbatee qophii taasisa jiraachuu himameera.
 
Lammiileen Ityoophiyaa bulchiinsoota Emmireetota Arabaa Gamtooman 7 keessa jiraatan Muummee Minsitiraa FDRI Dooktar Abiy Ahimaad waliin akka wal argatan sochiin keessummeessuu fi Loojastiikii maal irra akka jiru daayreektarri Diyaasbooraa Eenjansii Ityoophiyaa aadde Salamaawiit Daawit walitti qabaa koree olaanaa Dubaay waliin marii taasisaniiru.
 
Qophiin hanga ammaatti jirus haala gaariirra jiraachuu ibsameeru.
 
Guyyaa kana laammiilee Ityoophiyaa gara kana dhufaniif tajaajilli geejjibaa bilisaan qophaahuu isaa ragaan Dubaay fi Eemireetoota Kaabaatti waajjira Qoosilaa Ityoophiyaarra argame ni mulhisa.",politics
1951,"

Finfinnee, Gurraandhala 3, 2012 (FBC) – Ministirri Ministeera Nageenyaa FDRI aadde Mufaariyaat Kamiil Dhaabbata Mootummoota Gamtoomaniitti barreessituu olaantuu dhimmoota ijaarsa siyaasaa fi nageenyaa waliin marihataniiru.

Aadde Mufariyaat Kamiil Dhaabbata Mootummoota Gamtoomaniitti barreessituu olaantuu dhimmoota ijaarsa siyaasaa fi naageenyaa Roozmeerii Diiyaakaarloo,Gaanfa Afrikaatti barreessaa olaanaa jila addaa Paarifeet Onaagaa Anaayaangaanii fi Ityoophiyatti qindeessaa jiraattootaa fi dhimmoota mirga namoomaa Dhaabbata Mootummoota Gamtoomanii Dooktar Kaatriin Sooziin waajjira isaaniitti simachuun
dhimmoota garagaraarratti marihataniiru.

Marichaan aadde Mufariyaat, ministeerichi erga hundaahe hojiwwan gurguddoo hojjechaa turuu ibsuun, biyyattittii rakkoo nageenyaa mudata ture gara nageenyaa waarawaatti deebisuuf sosochii balhaan taasifameera jedhan.

Ityoophiyaan siyaasaan, diinagdee fi damee hawaasummaan jijjiirrama guddaa fidaa jirti kan jedhan aadde Mufariyaat, ijaarsa siyaasaa fi hojii nageenyaarratti xiyyeeffannoo guddaa kennuun hojjetamaa jira jedhaniiru.

Ministeerichi sagantaa tajaajila tolaa ooltootummaa biyyaalessaa dabalatee sadarkaa biyyatiitti dargaggoota fi dubartoota fayyadamoo taasisuuf kan gargaaran sagantoolee garaagaraa qopheessuuf karoorfatee hojjetaa jira jedhan.

Kaayyoonsaa inni guddaan ilaalcha ijaarsaa siyaasaaa fi aadaa jijjiiruudha jedhan aadde Mufariyaat.
Dhaabbata Mootummoota Gamtoomaniitti barreessituu olaantuun dhimmoota ijaarsa siyaasaa fi nageenyaa gama isaaniin, Ityoophiyaan ijaarsaa siyaasaaa fi aadaa irratti biyya muuxxannoo cimaa qabdu tahuu himaniiru.

Yeroo itti aanuutti ammoo Ityoophiyaa waliin dhimmoota garaagaraarratti waliin kan hojjetan tahuu himaniiru.
",politics
1952,"

Finfinnee, Gurraandhala 3, 2012 (FBC) – Guyyaan Raayyaa Ittisa Biyyaa Gurraandhala 7, 2012 mata duree ""birmadummaa biyya keenyaa fi nageenya hawaasa keenyaa murannoon ni eegna""
 jedhuun akka kabajamu himameera.
Guyyichi hawaasa waliin marii taasisuun, hojiwwan tola ooltummaa, dorgommiin Ispoortii, agarsiifnii fi sirni qophaahummaa raayyaa ittisa biyyaa adeemsisuun kan kabajamu tahuu Ministeerri Raayyaa Ittisa biyyaa FDRI beeksiseera.

Ayyaanichi imala raayyaan ittisa biyyaa FDRI haga ammaatti taasisee fi aantummaa ummataa isaa kan itti mirkanahu, akkuma kanaan dura ergama isaa murannoon bahuuf qophii qabu kan itti mulhisuudha jedhame.

Raayyaan ittisa biyyaa nageenya hawaasa fi biyyaa eeguuf murannoon akka hojjeetu ministeerichi beeksiseera.
",politics
1953,"
Finfinnee, Gurraandha 3, 2012 (FBC) – Ministir deettaan Ministeera Dhimma Alaa FDRI aadde Hiruut Zammanaan, Ministira Dhimma Alaa Moozaambik Veerooniikaa Maakaamoo waliin marihatan.
 
Dhimmoota waloo biyyoota lamaaniirratti marii taasisaniiru.
Aadde Hiruut hariiroon biyyoota lamaniin hariiroo seenaa qabeessa tahuu ibsaniiru.
 
Ityoophiyaan hariiroo biyyoota lamaanii caalmaatti cimsuuf kan hojjetu tahuu fi waliigaltee kana duraa hojiitti hiikuuf hojjetamaa jiraachuu himaniiru.
 
Aadde Veerooniikaa Maakaamoon gama isaaniin simannaa jila isaaniin durfamuuf taasifame dinqisiifachuun hariiroo biyyoota lamaanii sadarkaa fooyyahaatti ceesisuuf kan hojjetan tahuu dubbataniiru.
 
Ministirittiin deeggarsa leenjii balaliisummaa, ogummaa haaroomsa xiyyaaraa fi loltummaa Ityoophiyaan biyya isaaniif taasifte galateeffachuu isaanii ragaan Ministeera Dhimma Alaa FDRI irraa argame ni mulhisa.",politics
1954,"Finfinnee, Gurraandhala 3, 2012 (FBC) – Muummee ministiraa Dooktar Abiy Ahimad preezdaantii Naayjeeriyaa Mohaammaduu Buhaarii waliin marihatan.

Dooktar Abiy harha ganama waajjira isaaniitti preezdaanticha simachuudhan mariisisaniiru.

Turmaata isaanitiin hariiroo biyyoota isaanii fi dhimmoota aardiirratti marihataniiru.

Tumsa biyyoota lamaaniirrattis waliigalteen mallatteeffameera.

Waliigaltichis damee raayyaa fi sochii bilisaa diippiloomaatiikii fi paaspoortii sarviisii kan eeyyamudha jedhameera.

Preezdaantichi Amajjii 30,2012 yaahii dureewwan Gamtaa Afrikaa 33ffaarratti hirmaachuf ture Finfinnee kan dhufan.

Guyyaa harhaas Ityoophiyaatti daawwii hojiirra jiru.",politics
1955,"

Finfinnee, Gurraandhala 3, 2012 (FBC) – Jilli Ityoophiyaa preezdaantii FDRI Saahilawaq Zawdeetin duurfamu sirna awwaalchaa preezdaantii Keeniyaa duraanii Daaniheel Araap Mooy irratti hirmaachaa jira.

Sirni awwaalchaa preezdaantii Keeniyaa duraanii Daaniheel Araap Mooy guyyaa harhaa raawwatama.

Jilli kun ganama harhaa yeroo Buufata Xiyyaaraa Idil Addunyaa Joomoo Keeniyaata gahuu, ministirri Tuuriizimii fi Bineensota Bosonaa Keeniyaa Najiib Baalaalaa fi aangahoonni olaanoon biyyattii, akkasumas Imbaasii FDRI Keeniyaatti Ambaasaaddarri guutuu Mallas Alamii fi diippiloomaatonni imbaasichaa simannaa godhaniifiru.

Preezdaant Saahilawarq, preezdaantii Keeniyaa Uhuruu Keeniyaattaaf boqachuu Daaniheel Araap Mooyif gadda itti dhagahame maqaa ummata Ityoophiyaatin ergaa dabarsaniiru.

Preezdaantiin duraanii Keeniyaa kun bilisummaa Keeniyaa fi Mootummoota Misoomaa Baha Afrikaa hundeessuuf, akkasumas nagenya aardichaaf gahee olaanaa bahuu isaanii preezdaant Saahilawarq dubbataniiru.

Lubbuun isaanii darbus hojiin isaan ummata Keeniyaa fi Afrikaaf hojjetan bara baraan kan yaadatamudha jedhaniiru preezdaant Saahilawarq.

Preezdaant Saahilawarq maatii, firoottanii fi mootummaa Keeniyaatif jajjabina hawwaniiru.

Daaniheel Araap Mooy Keeniyaan bilisa ega baaten booda preezdaantii lammaffaa tahuudhan, biyyattii waggoota 24f tajaajiluudhan umrii isaanii 95ffaatti boqataniiru.
",politics
1956,"

Finfinnee, Gurraandhala 3, 2012 (FBC) – Yaahiin dureewwan Gamtaa Afrikaa 33ffaan nagayaan xumuramuu Koomiishiniin Poolisii Magaalaa Finfinnee beeksise.

Jiraattonni magaalaa Finfinnee caasaa nagayaa cinaa dhaabbachuu isaanitiif koomiishinichi galateeffateera.

Magaalattiin Amajjii 6 eegaltee amma Gurraandhala 2,2012tti walgahiiwwan Gamtaa Afrikaa addaddaa keessummeessaa turuu ibseera.

Yaahiin dureewwaniis tahe waltajjiiwwan biroon nagayaan akka xumuraman aadaan gaarii keessummaa simachuu fi gaggeessuu ummataa adda tahuus eerera.

Keessummoota dabarsuuuf daandin yoo cufamu, obsii fi naamusni ummataa dansaa akka tures ibseera koomiishinichi.

Caasaan nageenyaa hojii boonsaa hojjeteef galateeffateera.
",politics
1957,"
Finfinnee, Gurraandhala 3, 2012 (FBC) – Yaahiin dureewwan Gamtaa Afrikaa 33ffaan xumurame.
 
Yaahichi magaalaa Finfinneetti Gurraandhala 1 – 2,2012tti gaggeeffamaa tureera.
 
Yaahiin baranaa mata duree "" Misooma Afrikaatif haala mijataa uumuuf, sagalee meeshaa waraanaa dhabamsiisuu"" jedhuun gaggeeffamaa turuun kaleessa halkan xumurameera.
 
Dhaabbilee Gamtaa Afrikaa ilaalchisee murteewwan hoji raawwachiistuun raggahan, yaahiin dureewwanii raggaasiseera.
 
Ityoophiyaa dabalatee biyyoonni 10 miseensa Mana Maree Nageenyaa Gamtaa Afrikaa tahuudhan filatamuun ni yaadatama.
 
Yaahii 33ffaa kanarratti preezdaantonni biyyoota miseensa gamtichaa 32, itti aantonni preezdaantii 3, muummeewwan ministirootaa 7 fi ministiroonni dhimma alaa, akkasumas muummeewwan ministirootaa biyyoota minseensa gamtichaa hin taane 3 hirmaataniiru.
 
Barreessaa olaanaa Dhaabbata Mootummoota Gamtoomanii Antooniyoo Guutereez dabalatee hoggantoonni olaanoon dhaabbilee idil addunyaa fi giiftii dureewwan biyyoota miseensota gamtichaa 18 yaahii kana cinaatti walgahii garagaraa gaggeessaa turaniiru.
",politics
1958,"
Finfinnee, Gurraandhala 3, 2012 (FBC) – Yaahiin dureewwan Gamtaa Afrikaa milkiidhan xumuramuu muummee ministiraa FDRI Dooktar Abiy Ahimad beeksisan.
 
Yaahichaan gamticha sadarkaa olaanaatti ceesisuuf marihatamuu Dooktar Abiy beeksisaniiru.
 
Guddina diinagdee, hawaasummaa, siyaasaa fi tokkummaa aardii Afrikaa caalmadhaan cimsuuf xiyyeeffannoodhan kan marihatamedha jedhaniiru.
 
Yaahicharratti preezdaantonni biyyoota Afrikaa 32, itti aantonni preezdaantii 3, muummeewwan ministiraa 7, akkasumas muummeewwan ministiraa biyyoota Afrikaatiin alaa dhufan 3 hirmaataniiru.
 
Dooktar Abiy ibsa isaanitiin Ityoophiyaan buhuureffama Dhaabbata Tokkummaa Afrikaarraa kaasee amma Gamtaa Afrikaatti gahee olaanaa taphachuu beeksisaniiru.
 
Yaahii hoji raawwachiistuu 36ffaa fi kan dureewwanii 33ffaa Gamtaa Afrikaa gaggeessuu keessattis tokkummaan aardichaa gama hundaan akka cimu gochuu keessatti qooda qabdi jedhaniiru.
 
Yaahiin dureewwanii nagayaan eegalamee akka xumuramu jiraattonni magaalaa Finfinnee, hoteelonnii fi hoggansi mootummaa sadarkaan jiru qoodasaa sirnaan bahateera jechuunis galateeffataniiru.
 
Caasaan nageenyaa hirmaannaa qabu hundi bifa ammayyaahaa fi itti gaafatamummaan guutameen hojiisaa raawwateeras jedhaniiru muummee ministiraa.
 
Ityoophiyaanonni tokkummaan dhaabbachuudhan humna keessoo fi nageenya keenya cimsannee, naannoo fi Afrikaa akkasumas hidhata addunyaa waliin qabnu cimsuuf yaa hojjennuun dhaamaniiru.
",politics
1959,"
Finfinnee, Gurraandhala 2, 2012 (FBC) – Preezdaantiin FDRI Saahilawarq Zawdee fi preezdaantiin Gaanaa Naanaa Akuufoo Adoon ijaarsa Imbaasii Gaanatiif dhagaa buhuuraa kaahan.
 
Imbaasiin Gaanaa magaalaa Finfinneetti ijaarramu abbaa darbii 7 yammuu tahu, iddoo boqonnaa keessummootaa 58 qaba.
 
Ijaarsi gamoo kanaa waggaa 2 keessatti ni xumurama jedhameera.
 
Ityoophiyaa fi Gaanaan hariiroo daldalaa, aadaa, barnootaa fi aviyeeshinii qabu.
",politics
1960,"Finfinnee, Gurraandhala 2, 2012 (FBC) – Ityoophiyaa fi Ikwaatooriyaal Giiniin marii waloo biyyoota lamaanii Finfinneetti gaggeessaniin waliigalte viizaa bilisaa mallatteessaniiru.

Lammiileen biyyoota lamaanii tajaajila paaspoortii hin qabne viizaa malee walfuudhuu akka dandahan walii galtee walii mallatteessaniiru.

Waliigaltee kanas ministir deettaan Ministeera Dhimma Alaa FDRI aadde Hiiruut Zammanaa fi ministirri Dhimma Alaa Ikwaatooriiyaal Giinii Simoon Ooyoonoon mallatteessaniiru.

Aangahoonni lameen dhimmoota hariiroo waloo caalmaatti cimsuu fi waliigaltee kanaan duraa hojiitti hiikuu ilaalchisee marii taasisaniiru.

Oduma walfakkaatun aadde Hiiruut ministira Dhimma Alaa Kaameruun Leejiyuun Mibaalee waliin dhimmoota waloo fi hariiroo biyyoota lamaanii haala caalmaatti cimsuun dandahamurratti marihachuu isaanii ragaan Waajjira Dubbi Himaa Ministeera Dhimma Alaa FDRI irraa argame ni mulhisa.",politics
1961,"Finfinnee, Gurraandhala 2, 2012 (FBC) – Hoggantoonni Afrikaa karoora nageenyaa preezdaantiin Ameerikaa Doonaald Traamp Israaheelii fi Filisxeem ilaalchisuun dhiyeessan qeeqaniiru.

Hoggantoonni yaahii dureewwan Gamtaa Afrikaa 33ffaarratti hirmaatan, karoorri nageenyaa kun faayidaa fi nageenya lammiilee Filisxeem kan hin eegne jedhaniiru.

Dura taahaan Koomiishinii Gamtaa Afrikaa Muusaa Faqii Mahaammat, karooricharratti sadarkaa idil addunyaatti mariin irratti hin taasifamne jedhan.

Innuummoo mirga lammiilee Filisxeem kan hin eegsifne tahuu hirmaattotaaf ibsaniiru.

Karoora nageenyaa Traamp dhiyyeessan lammiileen Filisxeem akka hin fudhanne ibsachuun isaanii ni yaadatama.

Dhimmichi furmaata idil addunyaa akka barbaadus ibsameera.",politics
1962,"

Finfinnee, Gurraandhala 2, 2012 (FBC) – Muummeen Ministiraa Kaanaadaa Jastiin Truudoon daawwannaa guyyoota sadiif Ityoophiyaatti taasisan xumuruun gara Seenegaal imalan.

Ministirri Dhimma Alaa FDRI obbo Gadduu Aandaargaachawii fi aangahoonni olaanoon Buufata Xiyyaaraa Idil Addunyaa Booleetti argamuun gaggeessaniiru.

Jastiin Truudoon daawwannaa Ityoophiyaatti taasisan milkiin xumuruu isaanii ragaan Ministeera Dhimma Alaa FDRI irraa argame ni muulhisa.
",politics
1963,"
Finfinnee, Gurraandhala 2, 2012 (FBC) – Muummee ministiraa Dooktar Abiy Ahimad hoggantoota biyyoota addaddaa waliin marihatan.
 
Dooktar Abiy, preezdaantii Sudaan Kibbaa Saalvaakiir Maayardiit waliin nageenya waaraa biyyattiitti buusuurratti marihataniiru.
 
Waliigalteen mootummaa ceehumsaa hundeessuuf irra gahame hojiirra akka oolu tumsaan hojjechuurratti marihataniiru.
 
Baqattoonni Sudaan Kibbaa hedduun Ityoophiyaa qubatanii jiraachuu fi dhiibbaa isaarrattis marihataniiru.
 
Muummee ministiraa Dooktar Abiy Ahimad preezdaantii Jibuutii Ismaaheel Oomar Giilleeh waliinis tajajaila buufataa, geejiba sihataa dhiyeessuu fi fooyyessa buhuuraalee misoomaarratti marihataniiru.
 
Dooktar Abiy preezdaantii Giinii Aalfaa Koondee waliinis dhimmoota aardii Afrikaa fi naannoorratti marihataniiru.
 
Silaabbaat Maannaayyeetu gabaase.
",politics
1964,"
Finfinnee, Gurraandhala 2, 2012 (FBC) – Ameerikaan biyyoota Afrikaa waliin tumsaan kan hojjettu tahuu, Dhaabbanni Gargaarsaa Ameerikaa(USAID) beeksise.
 
Ameerikaan hidhata daldalaa Afrikaa waliin jiru cimsuuf ni hojjettis jedhameera.
 
Dhaabbatichi Baankii Yuunaaytid Afrikaa waliin hariiroo daldalaa, hirmaannaa invastimantii Ameerikaan Afrikaatti qabdu babalhisuu, karoora misoomaa Afrikaa milkessuurratti marihatameera.
 
Dhaabbanni Gargaarsaa Ameerikaa(USAID) deeggarsa teeknikaa fi gorsaa laachuurratti waliigaleera.
 
Hariiroo daldalaa gara badhaadhinaatti guddisuurrattis waliin hojjechuuf waliigalaniiru.
 
Diyaaspooraan Afrikaa Ameerikaa jiraatan damicharratti hirmaannaan isaanii akka dabalu ni taasifamas jedhameera.
 
Waliigaltichis marii badhaadhina Afrikaa, Taanzaaniyaatti gaggeeffamerratti ifoomuu Afriikaan Biiznas Koominiitiin dubbisiisera.
 
Dhaabbatichi biyyoota Afrikaa 40 ol keessatti hojjechaa kan jiru yammuu tahu, bara Faranjootaa 2019 qofa ogeeyyii biiznasii Afrikaa miiliyoona 14 deeggareera.
",politics
1965,"

Finfinnee, Gurraandhala 2, 2012 (FBC) – Mariin daahimman waraanaa fi walitti buhiinsan Afrikaatti miidhamanirratti xiyyeeffatu gaggeeffamaa jira.

Waltajjichi yaahii hoggantoota Gamtaa Afrikaa 33ffaa cinaatti gaggeeffamaa jira.

Waltajjicharratti preezdaantii FDRI Saahilawarq Zawdee fi preezdaantii Naayjeeriyaa Muhaammaduu Buhaarii dabalatee bakka buutonni dhaabbile idil addunyaa garagaraa hirmaataniiru.

Afrikaatti siha hokkarootni uumamanitti miidhaan mirga namoomaa olaanaan ni raawwatama.

Keessumattuu, daahimmanii fi dubartoota bakka tokkotti ajjeesuu, miidhaa koorniyaa, daddabrsa seeraan alaa fi miidhaan kanaan walfakkaatu ni raawwatama.

Lubbuu namaa darbuu fi qabeenya barbadaahu, akkasumas qehee fi qabeenyarraa buqqahuun sababoota olaanadha.

Gochaan raawwatus mirgaa fi nageenya daahimmanii fi dubartootatiin kan walitti buhuu fi seerotarratti rakkoo kan uumudha jedhameera.

Preezdaant Saahilawarq Ityoophiyaan ajandaa 2063 milkeessuu keessatti gaheeshee kan bahattu tahuu ibsaniiru.
",politics
1966,"Finfinnee, Gurraandhala 2, 2012 (FBC) – Yaahiin idilee hoggantoota Gamtaa Afrikaa 33ffaan harha ni xumurama.

Mata duree ""Ardii sagaleen meeshaa waraanaa keessatti hin dhagahamne yaa uumnu"" jedhuun yaahiin idilee guyyoota lamaaf gaggeeffamaa jiru harha ni xumurama.

Yaahii 33ffaa kanarratti preezdaantonni biyyoota miseensa gamtichaa 32, itti aantonni preezdaantii 3, muummeen ministirootaa 7 fi ministiroonni dhimma alaa, akkasumas muummeen ministirootaa biyyoota minseensa gamtichaa hin taane 3 hirmaachaa jiru.

Barreessaa olaanaan Dhaabbata Mootummoota Gamtoomanii Antooniyoo Guutereez dabalatee hoggantoonni olaanoon dhaabbilee idil addunyaa fi giiftii dureewwan 
biyyoota miseensota gamtichaa 18 yaahii kana cinaatti walgahii garagaraa gaggeessaa kan jiran yoo tahu, guyyaa harha waaree booda ni xumurame jedhameet eegama.",politics
1967,"Finfinnee, Gurraandhala 2, 2012 (FBC) – Elsaalvaadooritti loltootni mootummaa hidhannoo guutudhaan Paarlaamaa seenan.

Loltootni kun liqaan Doolaara miiliyoona hedduu hidhannoo isaanii fooyyessu akka raggahuuf gaafataniiru.

Preezidaantichi hidhannoo loltoota mootummaa cimsuuf liqaan akka raggahu nan hojjadha jedhaniit turan.

Mormitoonni biyyatti loltootni mootummaa hidhannoo guutuun paarlaamaa keessa galuun waan tahee hin beekne jedhan.

Dabalataanis, gochi kun sodaachisuun wixinichi akka raggahu taasisuudha jedhaniiru.

Elsaalvaadoor addunyaarratti biyyoota yakki nama ajjeesuu itti heddumaatu keessaa tokko.

Yakkoonni kun harki caalaan garee namoota hidhatanii giddu gala Ameerikaa keessatti sochohaniin raawwatama.

Preezidaantiin biyyattii kun bara Faranjoota 2019 ture aangoo kan qabatan.

Hokkora gareelee gurmaawaniin raawwatu hambisuuf nan hojjedha jedhaniit turan.

Maallaqni paarlaamaan akka raggaasu gaafatame bittaa konkolaattota poolisii, uffata dambii fi hilikooptaraaf oola jedhameera.

Miseensonni paarlaamaa biyyattii hedduun garuu wixinee seeraa kana irratti marihachuu hin feene.",politics
1968,"
Finfinnee, Gurraandhala 1, 2012 (FBC) – Ministirri Dhimmaa Alaa FDRI obbo Gadduu Aandaargaachaw Ministira Dhimma Alaa Kaanaadaa Firaansiwaa Filiippi Shaampanyi waliin marihataniiru.
 
Obbo gadduun hariiroon Ityoophiyaa fi Kaanaadaa jaarraa walakkaa ol kan lakkoofsise tahuu ibsuun, Kaanaadaan biyyoota misooma Ityoophiyaaf gummacha olaanaa taasisan keessa adda duree tahuu himaniiru.
 
Jijjiirrama hunda galeessa Ityoophiyaan taasisaa jirtuuf Kaanaadaan deeggarsa ishee cimsitee itti fufuu akka qabdu gaafataniiru.
 
Walitti hidhamiinsi daldalaa, invastimantii fi turiizimii Mootummaa Ityoophiyaa fi Kaanaadaa caalmaatti cimuu akka qabus gaafataniiru.
 
Balalliin Daandiin Qilleensaa Ityoophiyaa torbeen guyyaa 5 gara Kaanaadaatti taasisu hariiroo ummataa cimsuuf shoora guddaa qaba jedhan obbo Dammaqqaan.
 
Ministirri Dhimma Alaa Kaanaadaa Firaansiwaa Filiippi gama isaaniin, hariiroon Ityoophiyaa fi Kaanaadaa cimaa, bara dheeraa fi seenaa irratti kan hundaahe tahuu kaasuun, yeroo itti aanuus waliin hojjechuuf biyyi isaanii qophii tahuu ibsaniiru.
 
Jijjiirrama diinagdee fi siyyaasaa Ityoophiyaan gaggeessaa jirtu dinqisiifachuun, filannoon dhufu karaa nagaan akka xumuramu hawwii qaban ibsuu isaanii ragaan Ministeera Dhimma Alaa FDRI irraa argame ni agarsiisa.",politics
1969,"

Finfinnee, Gurraandhala 1, 2012 (FBC) – Afrikaatti Misooma hunda galeessa mirkaneessuuf Ityoophiyaan akka miseensa gamtichaatti qooda ishee kan baatu tahuu itti aanaan Muummee Ministiraa FDRI obbo Dammaqaa Mokonniin mirkaneessaniiru.

Yaahii gamtaa Afrikaa 33ffaa Finfinneetti gaggeeffamaa jiru cinaatti waltajjiin tumsa misooma Afrikaa haaraan (NEPAD) gaggeefameera.

Waltajjiicha irratti kan hirmaatan itti aanaa Muummee Ministiraa FDRI obbo Dammaqaa Makkoonniin ejjennoo Ityoophiyaa calaqqisisaniiru.

Haaluma kanaan itti aanaan Muummee Ministiraa obbo Dammaqaan, ajandaa gamtichaa 2063 guddinaa diinagdee ardichaa dhugoomsuuf biyyoonni miseensa gamtichaa galma misoomaaf kaahame irratti xiyyeeffannoon hojjechuu akka qaban ibsaniiru.

Walumaagalatti jijjiirrama ardichaa fi guddinasaa qabataaman mirkaneessuuf carraa walitti hidhamiinsa uumeetti fayyadamuu akka qaban obbo Dammaqaan dhaamaniiru.
",politics
1970,"
Finfinnee, Gurraandhala 1,2012 (FBC) – Dhaabbanni Mootummoota Gamtoomanii Karoora Afrikaan ajandaa 2063n Afriikaa Badhaatee fi Nageenyi ishee mirkanaahe uumuuf karoorfattee hojjetaa jirtu akka deeggaru Beeksise.
 
Barreessaa olaanaan Dhaabbata Mootummoota Gamtoomanii Antooniyoo Gutareez yaahii Gamtaa Afriikaa 33ffaa irratti argamuun haasawa taasisaniin ajandaa 2063 Afriikaa badhaatee fi Nageenyi ishee mirkanaahe uumuuf karoorfamee hojjetamaa jiru dhaabbatichi ni deeggaraa jedhan.
 
Naannoolee Saahilii fi Baha Afrikaa akkasumas naannolee Ardichaa biroo keessatti rakkoo nageenyaa jiru furuuf hojii hojjetamu akka deeggaran himaniiru.
 
Afrikaanoonni rakkoosaanii ofumaa furatanii dhiibbaa itti dhufu ofirraa qolachuuf humna cimaa ijaaruu qabus jedhan.
 
Rakkoo Malaammaltummaa fi bulchiinsa gaarii ittisuun fayyadamummaa dargaggootaa fi dubartootaa mirkaneessuun barbaachisaa tahuus himaniiru.
",politics
1971,"Finfinnee,Gurraandhala 1, 2012 (FBC) – Ityoophiyaatti duhaatii haadholii fi daahimmaan irra yeroo dahumsaa gahu hirhisuuf deeggarsa barbaachisu kan taasisan tahuu Muummeen Ministiraa Noorway Eernaa Soolbarg himaniiru.

Ernaa Soolbarg buufata fayyaa magaalaa Finfinnee Qarsaa (Kaasaanchis) daawwataniiru.

Ityoophiyaan galma karoora duhaatii haadholii fi daahimmanii qabattee milkeessuuf hojiin hojjette jajjabeessaa tahuu Muummeen Ministiraa Soolbaerg dubbataniiru.

Duhaatii haadholii fi daahimmaanii yeroo dahumsaa fi dhimmoota walqabataniin  gahu hirhisuuf mootummaa Noorway deeggarsa barbaachisu kan taasisan tahuu himaniiru.

Mootummaan Noorway fayyummaa haadholii fi daahimmanii eeguuf Ityoophiyaatti proojaktoota sagantaa ‘seef liitil laayf fi kaangaaroo maazar keerh jedhaman hojiirra oolchuuf Doolaara miiliyoona shan deeggarsa taasisuu isaa ragaan Waajjira Sekretariyaatii Preesii Magaalaa Finfinnee argame ni mulhisa.

Eernaa Soolbarg guyyaa kaleessaa Preezdaantii FDRI Saahilawarq Zawdee fi Muummee ministiraa Dooktar Abiy waliin marihataniiru.

Dabalataan hoggantoota Afrikaa yaahii idilee hoggantoota gamtaa Afrikaarratti hirmaachuuf Finfinnee jiran waliin ni marhatu jedhameera.",politics
1972,"Finfinnee, Guraandhala 1, 2012(FBC) – Taayilaanditti loltuun Mootummaa namoota nagaa 27 galaafate humna nageenyaan ajjeefameera.

Loltuun namoota nagaa 27 ajjeese, wiirtuu daladalaa keessatti halkan guutuu hordofamuun humna nageenyaan ajjeefamuu poolisiin biyyattii beeksiseera.

Loltuun mootummaa Jaakraafaant Tooma Sanbata xiqqaa kaampii waraanaa keessatti ajajaa isaa ajjeesuun meeshaa waraanaa hatee magaalatti bahe.

Loltuun kun daandiirratti nama arge hundatti dhukaasaa gara wiirtuu daldalaa naannoo Koraat jedhamuun beekamu tokkotti ol seenuun dhukaasa banuusa Poolisiin mirkaneesseera.

Namoonni Haleelichaan ajjeefaman 27 yoo tahan 51 irraa ammoo miidhaan qaama cimaan qaqqabuu Muummeen Ministiraa biyyattii Praayutiz Chaan-Ochaan himaniiru. ",politics
1973,"
Finfinnee, Gurraandhala 1, 2012 (FBC) – Afrikaan Kibbaa dura teessuu gamtaa Afrikaa yeroo taate.
 
Yaahii idilee hoggantoota gamtichaa 33ffaa harha eegalameen Afrikaan Kibbaa dura teessuu yeroo gamtaa Afrikaa bara Faranjootaa 2020 tahuun aangoo fudhatte.
 
Preezdaantiin biyyattii Siiriil Raamaafoosaam Preezdaantii Gibtsi Abduulfattahi Al Siisii harkaa aangoo dura taahummaa fudhataniiru.
 
Preezdaant Raamaafoosaan haasawa waayita kana taasisaaniin, Afrikaa Kibbaa fi Laammiileen biyyattii itti gaafatamummaa kana gahumsaan kan bahan tahuu waadaa galaniiru.
 
Biyyoonni miseensa gamtichaa galma gahiinsa itti gaafatamummaa kanaaf deeggarsa barbaachisu akka taasisan waamicha dhiyeessaniiru.
 
Galmahiinsa ajandaalee bara 2063f xiyyeeffaannoon akka hojjetanii fi guddina diinagdee Ardichaa mirkaneessuuf murannoon kan hojjetan tahuu dubbataniiru.
 
Keessattuu hariiroo diinagdee, daldalaa fi invastimantii biyyoota miseensota gamtichaa giddduutti cimsuuf haala addaan kan hojjetan tahuu himaniiru.
 
Dubartoota gahoomsuu fi carraa hojii uumuu, bulchiinsa gaarii fi demookraasii babalhisuu irratti xiyyeeffannoo laachuun ni hojjetama jedhan.
 
Afrikaan Kibbaa yeroo 2ffaaf aangoo kana kan fudhatte yoo tahu, waggaa 18 dura Preezdaant Taaboo Miibeekii dura taahaa gamtichaa tahanii turan.",politics
1974,"
Finfinnee, Gurraandhala 1, 2012 (FBC) – Yaahiin hoggantoota gamtaa Afrikaa 33ffaan Finfinnee galma gamtichaatti eegalame.
 
Yaahichi mata duree ‘ walitti buhiinsaa fi waraana dhaabuun, misooma Afrikaaf haala mijata yaa uumnuh jedhuun gaggeeffamaa jira.
 
Yaahii kanarraatti Preezdaantoonni, Muummeen Ministirootaa, itti aantoonni preezdaantii biyyoota Afrikaa 30 ol tahaniii fi ministiroonni dhimma alaa biyyoota 7 hirmaachaa jiru.
 
Baniinsa yaahichaarratti dura taahaa yeroo tahuun waggaa tokkoof tajaajilaa kan turte Gibtsiin Afrikaa Kibbaaf aangoo kan dabarsitu taha.
 
Yaahiin kunis dursummaa Preezdaantii Afrikaa Kibbaa Siiriil Raamaafoosaaniin gaggeeffama jedhame.
 
Yaahichi murtoowwan garagaraa ni dabarsa jedhamee eeggama.
 
Gabaasni raawwii ajandaawwan bara 2063 Ardichaa dhiyaachuun hoggantoota kanneeniin maal irra akka jiru ni gamaaggamama jedhameera.
 
Gabaasichi diinagdee hawaasa naannichaa 6 fi misooma itti fufaa fi guddina diinagdee galma ajandaa 2063 milkeessuuf biyyoota Afrikaa 31 keessatti hojjetame gadi fageenyaan ilaala jedhame.
 
Barreessaa olaanaa dhaabbata mootummoota gamtoomanii dabalatee, hoggantoonni dhaabbilee idil addunnyaa fi Ardiilee garagaraa yaahii kanarratti hirmaachuuf Finfinneetti argamu.
",politics
1975,"

Finfinnee, Amajjii 30, 2012 (FBC) – Preezdaatiin FDRI Saahilawarq Zawdee Muummee Ministira Kanaadaa Jastiin Tiruudoo waliin marihataniiru.

Hariiroo invastimaantii fi daldalaa biyyoota lameenii irratti xiyyeeffachuun marii taasisaniiru.

Hojii mootummaan dubartoota gaheessuu irratti hojjettu mootummaan Kanaadaa akka deeggaru Jastiin Tiruudoon ibsaniiru.

Hariiroon biyyoota lameenii sadarkaa caalutti ceesisuuf marii balhaa taasisaniiru.

Ityoophiyaa fi Kanaadaan baroota dheeraaf damee garagaraarratti waliin hojjechaa akka turan eerameera.

Muummeen Ministira Kanaadaa Jastiin Tiruudoo Ityoophiyaa guddina diinagdee ariifachiisaarra akka jirtu ibsaniiru.

Keessumattuu carraa gaggeessumaa dubartootaaf kenname muummichi ministiraa dinqisiifataniiru.
",politics
1976,"

Finfinnee, Amajjii 30, 2012 (FBC) – Humnoonni siyaasaa Sudaan waliigaltee hundeeffama mootumaa cehumsaa ariitiin gara hojiitti jijjiiru akka qaban Barreesaa Olaanaan Dhaabbata Mootummoota Gamtoomanii Antooniyoo Guteereez gaafatan.

Barreesaa Olaanaan Dhaabbata Mootummoota Gamtoomanii Antooniyoo Guteereez Dura Taaha Komishinii Gamtaa Afrikaa Muusaa Faaqii Mahaamaat waliin marihataniiru.

Mariidhaan boodde ibsa laataniin humnoonni siyaasa biyyatti yeroo kam caalaa nageenya hawaasaa fi biyyattiif dursa kennuun hojjechuu qabu jedhaniiru.

Antooniyoo Guteereez hundeeffama mootummaa cehumsaa yeroo isaa dheeressuuf sochiin taasifamu fudhatama hin qabu jedhan.

Gama biraatiin liibiyaatti, naannoo Sahaalii fi naannoo haroo Chaaditti miidhaa shoroorkeessumaa raawwatan fi walitti buhiinsa uumaamaan hiikuuf carraaqqiin taasifamu dhaabbanni mootummoota gamtoomanii gamtaa Afrikaa waliin hojii cimaa hojjechaa akka jiru himaniiru.

Vaayrasi koroonaa waliin walqabatee ibsa laataniin tamsahina vaayrasichaa tohachuuf tumsi idil addunyaa akka taasifamu waamicha dhiyeessaniiru.

Akkasumaas gaanfaa Afrikaatti miidhaa qaqqabsiisaa kan jiru hoomaa awwaannisa gammoojjii waliin ittisuu akka qaban eeraniiru.
",politics
1977,"

Finfinnee, Amajjii 30, 2012 (FBC) – MM Dr. Abiy Ahimad Muummittii Ministira Noorway waliin marihatan.

Muummeen Ministira FDRI Dooktar Abiy Ahimad Muummittii Ministira Noorway Eernaa Soolbarg waliin marihataniiru.

Angahonni lameen dhimmoota naannoo , idil addunyaa fi hariiroo irratti marihchuun himame.

Muummittiin Ministira Noorway turtii isaanii Ityoophiyaan preezdaanti Saahilawarq waliin ni marihatu jedhameet eeggama.
",politics
1978,"Finfinnee, Amajjii 30, 2012 (FBC) – Walgahiin Mana Maree Ministiroota Mootummoota Misoomaa Baha Afrikaa (IGAD) 70ffaan harha Finfinneetti gaggeeffameera.

Manni marichi walgahiisaan adeemsa hundeeffama mootummaa Sudaan Kibbaa gamaaggameera.

Gareen humnoota mormiitu biyyatti baayyina naannoolee fi daangaa waliin walqabatee hanga ammaatti waliigalteera akka hin dandeenye ilaaleera.

Dabalataniis hundeeffama raayyaa ittisaa biyyaalessa biyyatti ilaalchisuun waliigalteera hin gahamne.

Manni marichi mootummaa cehuumsaa hundeessuuf guyyaan 13 kan hafe yoo tahu, akka hin dheerannee fi humnoonni mormituu hundi guyyaa hafe kanatti dhimmoota garaagarummaa qaban irratti akka waliigalteerra gahan hubachiisaniiru.

Hoomaa Awwaanisaa yeroo ammaa kana Gaanfa Afrikaa miidhaa jiru waliin ittisuu akka qaban irrattis marihataniiru.

Harha waree booda eegalee ammoo walgahiin marii hoggantoota IGAD 34ffaan ni gaggeeffama jedhamet eegama.",politics
1979,"

Finfinnee, Amajjii 30, 2012 (FBC) – Muummeen Ministira FDRI Dooktar Abiy Ahimad Muummee ministira Kanaadaa Jastiin Tiruudoo waliin marihataniiru.

Muummee ministira Kanaadaa Jastiin Tiruudoo kaleessa galgala daawwanaa hojiif Finfinnee galaniiru.

Guyyaa harhaa waajjira muummee ministiraatti hoggantoonni lameen dhimmoota garagaraarratti marihataniiru.

Maricharratti Muummeen Ministira Dooktar Abiy Ahimad hariiroon Ityoophiyaa fi Kanaadaa cimaa tahuu kaasaniiru.

Dooktar Abiy Ityoophiyaan hariiroo biyyootaaf n bakka guddaa qabdi jedhaniiru.

Muummee ministira Kanaadaa Jastiin Tiruudoo gama isaanitiin Ityoophiyaa fi Kanaadaan damee barnootaan, misoomaa fi diinagdeen hariiroo baroota dheeraa lakkoofsise akka qaban dubbataniiru.

Muummeen ministiroota lamaan misooma, jijjiirama qabeenya qilleensaa, daldalaa, invastimantii inaarjii, agroo prosasiing fi qoricharratti waliin hojjechuuf marihataniiru.

Angahoonni lamaan Paarkii Tokkummaa waliin daawwataniiru.
",politics
1980,"

Finfinnee, Amajjii 30, 2012 (FBC) – Walgahiin Fandii Hoggansa Dubartoota Afrikaa Finfinneetti gaggeeffamaa jira.

Afrikaatti walqixxummaa koorniyaa mirkaneessuu fi dubartoota aangessuurratti Gamtaa Afrikaatti marihatamaa jira.

Waltajjicharrattis preezdaantiin FDRI Saahilawarq Zawdee, barreessaa olaanaan Dhaabbata Mootummoota Gamtoomanii Antooniyoo Guutereez, dura taahaan Koomiishinii Gamtaa Afrikaa Muusaa Faqii, preezdaantiin Laaybeeriyaa duraanii Eelan Joonsan Sarliif, muummee ministiraa Noorweey Eernaa Soolbarg argamuun haasaa taasisaniiru.

Walgahii sadarkaa hoggansa olaanoon gaggeeffame kanarratti Afrikaatti koorniyaa idileessuu fi dubartoota aangessuurratti jalqabbiiwwan dansaan jiraatanis xiyyeeffannoon irratti hojjetamuu akka qabu ibsaniiru.

Fandiin Hoggansa Dubartoota Afrikaa bara Faranjootaa 2019 Moorookootti kan hundaahe yammuu tahu, waggaa 10 keessatti dubartoota kaappitaala Doolaara Ameerikaa miiliyoona 500 sochoosan uumun kaayyoo isaati.
",politics
1981,"
Finfinnee, Amajjii 29, 2012 (FBC) – Muummeen ministiraa Kaanaadaa Jastiin Truudoon daawwannaa guyyoota sadiif Finfinnee galaniiru.
 
Buufata xiyyaaraa idil addunyaa booleetti Muummeen Ministiraa FDRI Dooktar Abiy fi hoggantoonni olaanoon simannaa taasisaaniifiru.
 
Jastiin Truudoon yeroo jalqabaaf daawwanniif gara Ityoophiyaa dhufuu isaaniitti gammachuun kan itti dhagahame tahuu Muummeen Ministiraa Dooktar Abiy Ahimaad dubbataniiru.
 
Mariin dhimmoota waloo fi idil addunyaarratti taasiifnu buhaa qabeessa akka tahu nan abdadha jedhan Dooktar Abiy.
 
 
Truudoon turtii isaanitiin aangahoota olaanaa mootumaa Ityoophiyaa waliin dhimmota waloorratti kan marihatan tahuu himameera.
 
Filannoo diinagdee, jijjiirrama qabeenya qilleensaa, dhimmoota demookraasii fi walqixxummaa koorniyaa ilaalchisee marii ni taasisu jedhame.
 
Daawwannaan kun hariiroo daldalaa fi misooma invastimantii biyyoota lamaanii cimsuuf carraa gaarii tahuun ibsameera.
 
Muummeen ministichaa walgahii diinagdee Gamtaa Afrikaa guyyaa booruu gaggeeffamurratti ni hirmaatu jedhameera.
 
Hariiroon Ityoophiyaa fi Kaanaadaa akka bara Faranjootaa 1965 irraa kan eegale yoo tahu, walitti hidhamiinsa nageenyaa, daldalaa, hawaasummaa, diinagdee fi siyyaasaa caalmaatti cimsuuf hojjetamaa jiraachuun himameera.
 
Daawwannaa Ityoophiyaan booda Truudoon gara Seenegaalii fi Jarman ni imalu jedhame.",politics
1982,"

Finfinnee, Amajjii 29, 2012 (FBC0 – Hoggantoonni biyyoota Afrikaa yaahii idilee hoggantoota gamtaa Afrikaarratti hirmaachuuf Finfinnee galuu eegalan.

Guyyaa kana waaree booda preezdaantiin Jibuutii Isaamaaheel Oomaar Giileehi fi preezedaantiin Zimbaabuwee Emeersoon Mnaangagwaa Finfinnee gahaniiru.

Preezdaantichi waayita buufata xiyyaaraa idil addunyaa boolee gahan Muummeen Ministiraa FDRI Dooktar Abiy Ahimad simannaa taasisaniifiru.

Akkasumas Preezdaantiin Ziimbaabween Eemarsan Minaangaagwaan Finfinnee galaniiru.

Yaahii idileen hoggantoota Gamtaa Afrikaa 33ffaan Dilbataa fi Wiixata Finfinnee galma gamtichaatti ni gaggeeffama.

Yaahiin mana maree hojii raawwachiftoota 36ffaan gamtichaa kaleessaa fi harhaa gaggeeffameera.

Yaahichi mata duree ‘ walitti buhiinsa fi waraana dhaabuun misooma Afrikaaf haala mijataa uumuh jedhuun adeemsifamaa jira.

Yaahii kanarratti hirmaachuuf hoggantoon miseensota gamtichaa dabalatee, barreessaa olaanaan dhaabbata fayyaa addunyaa fi daayreektarri olaanaan dhaabbatichaa, akkasumas hoggantoonni dhaabbilee idil addunyaa hedduun gara Finfinnee ni galu jedhamee eeggama.

Misikkir Sinaafqitu gabasee.
",politics
1983,"Finfinnee, Amajjii 29, 2012 (FBC) – Itti Aanaan Muummee Ministiraa FDRI obbo Dammaqaa Makkoonnin miseensoota boordii Faawundeeshinii Biig Wiin waliin marihataniiru.

Hanga bara 2030tti tattaaffii Ityoophiyaan rakkoo quucaruu hamsiisuuf taasisaa jirtuuf deeggarsa faawundeeshinichi godhe obbo dammaqaan galateeffataniiru.

Faawundeeshiniin Biig Wiin guddina diinagdee biyyattiin galmeessaa jirtuu fi dargaggootaaf carraa hojii uumuuf sochii fi deeggarsa taasisaa jiru obbo Dammaqaan dinqisiifataniiru.

Miseensoonni faawundeeshinichaas gama isaaniin, jijjiirrama hunda galeessa mootummaan Ityoophiyaa taasisaa jiru kan jajjabeeffamu tahuu ibsaniiru.

Biyyattiitti buhaan hiikoo qabu akka galmaahuuf deeggarsa barbaachisu itti fufiinsaan kan taasisan tahuu mirkaneessuu isaanii ragaan Waajjira Itti Aanaa Muummee Ministiraa FDRI irraa argame ni agarsiisa.",politics
1984,"

Finfinnee, Amajjii 29, 2012 (FBC) – Ityoophiyaa fi Jibuutiin miseensa mana maree nageenyaa Gamtaa Afrikaa tahuun filatamuun isaanii ibsameera.

Biyyoonni lamaanuu waggoota lamaaf miseensota mana maree nageenyaa tahuun kan tajaajilan akka tahe ragaan Ministeera Dhimma Alaa FDRI irraa agrame ni mulhsa.

Manni maree kun walitti buhiinsa ittisuu, hogganuu fi murtee laachuuf kan dhaabbatedha.

Afrikaatti walitti buhiinsi akka hin ummamne dursee ittisuu fi haala yeroo qorachuun furmaanni hatattamaa fi yeroo isaa eeggate akka itti laattamuuf dhaabbata hundaahedha.

Manni mare nageenyaa kun miseensota sagalee walqixa qaban 15 of keessaa qaba.

Miseensonni kunneen hundi mana maree hoji raawwachiiftuu gamtichaatin erga filatamnii, yaahii idilee gamtichaan raggaha.

Miseensota kanneen keessa 5 turtii waggoota sadiif kan filataman yoo tahu, 10 ammoo turtii waggoota lamaaf filatamu.
",politics
1985,"

Finfinnee, Amajjii 29, 2012 (FBC) – Obbo Gadduu Aandaargaachaw gita isaanii Demokraatik Riippabliika Koongoo fi Taanzaaniyaa waliin marihatan.

Ministirri Dhimma Alaa FDRI obbo Gadduu Aandaargaachaw yaahii hoji raawwachiiftota Gamtaa Afrikaa 36ffaa cinaatti gita isaanii Demokraatik Riippabiliika Koongoo fi Taanzaaniyaa waliin marihataniiru.

Obbo Gadduun minstira Dhimma Alaa Demokraatik Riippabliika Koongoo Maarii Tumbaa waliin marii taasisaniin hariiroo biyyoota lamaanii baroota dheeraa ture gara sadarkaa caalutti dhimmoota guddisuu dandahanirratti marihataniiru.

Haaluma walfakkatun ministira Dhimma Alaa Taanzaaniyaa Proofesar Palamagambaa Joon Kabuudii waliin dhimmoota hariiroo biyyoota isaanii cimsurratti marihataniiru.

Obbo Gadduun ministir deettaa Tumsa Idil Addunyaa Emmireetota Arabaa Gamtoman Rayim Al Hashim waliin marihataniiru.
",politics
1986,"
Finfinnee, Amajjii 29, 2012 (FBC) – Ejjennoon Ityoophiyaan ijaarsa Hidha Haaromsaarratti qabatte faayidaa biyyaa giddu gala kan taasifatedha jedhe Manni Maree Ijaarsa Hidha Haaromsaa Oromiyaa.
 
Ejjennoon Ityoophiyaan marii sadeerratti qabatte qabatte faayidaa biyyaa kan eegsise tahuu itti gaafatamaan mana marichaa obbo Dheeressaa Tarrafaan Faanaa Broodkaastiing Koorporeetitti himaniiru.
 
Sochiin ijaarsa hidhichaa bifa haaradhaan gaggeeffamuu erga jalqabee, raawwiin isaa gaarii tahuu ibsaniiru.
 
Ityoophiyaan murteewwanii fi ejjennoon qabatte birmadummaa fi faayidaa biyyaa kan kabachiisedhas jedhan obbo Dheeressaan.
 
Ejjennoon kunis fayyadamtummaa waloo biyyoota yaaha gadaanu keessa jiraniis kan kabachiisedhaan ibsan.
 
Lammileen tumsa taasisan daran akka cimsan gaafachuu isaanii Yidnaqaachaw Haaylamaariyaam gabaasera.
",politics
1987,"

Finfinnee, Amajjii 29, 2012 (FBC) – Barreessaa olaanaan Mootummoota Misoomaa Baha Afrikaa Dooktar Warqinah Gabayyoon dhaabbata hogganan cimaa fi dorgomaa taasisuuf hojjechaa jiraachuu ibsaniiru.

Mootummoonni Misoomaa Baha Afrikaa ega hundaahee waggaa 34 yammuu tahu, biyyoota baha Afrikaa miseensummaan hammachuudhan hojii hundagaleessa hojjechaa tureera.

Dooktar Warqinah ega barreessaa olaantummaan muudamanii naannoo baatii lamaa lakkoofsisaniiru.

Bulchiinsaa fi caaseffamasaa fooyyessuuf irra deebiin irratti hojjechaa jiraachuus Tajajaila Oduu Ityoophiyaatti himaniiru.

Dhaabbanni isaanii biyyoota baha Afrikaa 8 miseensummaan hammatee sochohaa kan jiru yammuu tahu, seeronnii fi caaseffamni isaa bubbule sirreeffama barbaada jedhu Dooktar Warqinah Gabayyoon.

Hojjettoota 480 kan qabu yammuu tahu, akka haaraatti yoo sirreeffamee dhufu hirmaannaa biyyootaa xiyyeeffannaa keessa ni galcha jedhaniiru.

Seeronni durii hojiirra oolaa waan jiraniif, buusii biyyoota miseensa tahanii walitti qabuun rakkoo akka tahaa jirus kaasu.

Seerri durii osoo hin fooyyahin Sudaan Kibbaa, Sudaanirraa adda baatee biyya of dandeesse taatetti.

Mootummoota Misoomaa Baha Afrikaa cimaa fi dorgomaa gochuuf dhaabbilee tumsaa, deeggarsaa, qooda fudhattoota mara waliin qindoominaan ni hojjenna jedhaniiru.

Dooktar Warqinah barreessaa olaantummaa kan fudhatan dhaabbaticha waggoota 11f kan hogganan Ambaasaaddar Maahibuub Mahalliim irraayi.

Mootummoonni Misoomaa Baha Afrikaa Ityoophiyaa, Keeniyaa, Sudaan, Jibuutii, Eertiraa, Yugaandaa, Soomaaliyaa fi Sudaan Kibbaa miseensummaan hammachuudhan hojiilee hedduu hojjechaa jira.
",politics
1988,"
Finfinnee, Amajjii 29, 2012 (FBC) – Muummee ministiraa Dooktar Abiy Ahimad jiraattonni magaalaa Finfinnee keessummoota yaahii Gamtaa Afrikaatif simannaa fi keessummeessa gaarii akka taasisan dhaaman.
 
Ibsi guutun afaan Oromootin dabarsan kinooti;

Yaahiin hoggantoota Gamtaa Afrikaa 33ffaan Guraandhala 1 fi 2 Finfinneetti adeemsifama.
 
Teessoon Afrikaafi giddu-galli dipiloomaasii Adunyaa sadarkaa 3ffaa Finfinneen, keessummootashee simachuuf qophoofteetti.
 
Yaahii hooggantootaa duras wal-gahiin hojii raawwachiiftotaa taahamaa jira.
 
Itoophiyaan faajjii bilisummaa Afrikaa, bilisummaa Afrikaafis gahee guddaa kan gumaachite, lammiileen Afrikaa tokko tahanii gamtaa cimaa akka hundeeffatan biyya hundee buhuuraa keessedha.
 
Obbolaawwan keenya Afrikaa gara Itoophiyaa wayita dhufan waan gara biyya biraa dhaqan itti hin fakkaatu. Kan dhufan garuma biyya isaanii waan taheefi. Kan wal-gahan biyyuma isaaniitti waan taheefi. Kan deddeebihanis biyyuma isaanii gidduutti waan taheefi.
 
Yaahiin hooggantoota Afrikaa kun akka milkaahuuf jiraattonni magaalaa Finfinnee baroota dheeraaf aadaa keessummaa simachuu qabdan akka irra deebiin agarsiiftan kabajaanin isin gaafadha.
 
Sababa kanaan daandiin yoo cufame dursa keessummaaf laatamudha jennee kabajaan haa fudhannu.
 
Sochiiwwan baraman tokko tokkos yoo gufatan kuussummumaafi jennee bira haa dabarru.
 
Keessummeessitoonni hoteelota keessa jirtan Ambaasaaddaroota tahuu keessan yaadaa, poolisoonni karaarra dhaabattan keessummeessitoota uummanni guddaan Itoophiyaa isin ramade tahuu hin dagatinaa, daandii Buufata Xiyyaaraa Idil Addunyaa Booletii hanga galma yaahiitti ogeessonni ramadamtan maqaa gaarii biyya keessaniif daawwitii akka taatan wayitan isinitti himu tajaajila kennitanitti amanuunidha.
 
Harha irraa eegalee hanga dhuma yaahichaatti Itoophiyaanonni hundinuu keessummootaaf jecha ajajoota kennaman fudhachuufi qindeessuun waan humna keessanii akka gumaachitan waamicha koon dhiheessa.
 
Hunda caalaa kadhannaan keessan kan injifannoo nu gonfachiisu akka nu waliin tahu imaanaan isinitti laadha.
",politics
1989,"Finfinnee,Amajjii 29,2012 (FBC) – Yaman keessatti dursaan garee Al-Qaahidaa ajjeefame.

Dursaan garee al-Qaahidaa biyyoota Arabaa galaanaan marfaman keessa sochohu, AQAP Qaasmal-Raaymii Yaman keessatti haleellaa humna qilleensatiin Ameerikaadhan ajjeefamuu preezdaantiin Ameerikaa Doonaald Traamp himaniiru.

Hogganaan kun bara 2000 as haleellaawwan fedhii Ameerikaa laamsheessuuf raawwataman hedduu keessatti hirmaataa ture jedhame.

Hogganaan duraanii haleellaa humna qilleensarraan Ameerikaan erga ajjeefamee Qaasmal-Raaymii gara aangootti kan dhufe.

Garee inni dursu kana gareewwan Al-Qaahidaa Sahuud Arabiyaa fi Yaman keessa sochohantu wal tahuun akka hundeessan himama.

Olaantummaa biyyoonni lixaa, keessattuu Ameerikaan naannawa biyyoota Arabaatti taasiiftu qolachuuf hundaahtu dubbatama.

Oduun ajjeefamuu Al-Raaymii dhuma Amajjii irraa egalee tatamsahee ture, gareen kun Gurraandhala 2, hogganaan isaa lubbuudhaan jiraachuu viidiyoo gadi dhiiseen mirkaneessee ture.
Haleellaa humna waraanaa galaanarraa Ameerikaa yeroo darbe Peensacoolaa, Flooriidaa keessatti raawwate isatu hoggane jechuun ibsanii turan.

Ammas ibsi Waayit Haawusii bahe Al-Raaymiin ajjeefamuu isaa malee yoom akka duhe wanti ibse hin jiru.",politics
1990,"Finfinnee, Amajjii 29, 2012 (FBC) – Ministeerri Nageenyaa argannoo qorannoo hariiroo naannoolee cimsuu dandahu irratti gaggeessaa ture mariif dhiyeessaa jiraachuu ibse.

Ministeerichatti daayreektooreetiin jeneraalaa federaaliiziimii fi deeggarsa addaa naannoolee argannoon qorannoo duraa gaggeeffamaa ture xumuramuun mariif dhiyeechaa jiraachuu himameera.

Qoranichi hudhaalee walitti hidhaamiinsa naannoo gidduu jiru adda baasuun furmaata itti laachuuf qorannoo gaggeeffamaa ture tahuu Ministeerichatti daayreektooreetiin jeneraalaa Federaaliizimii fi deeggarsa addaa naannoolee Proofeesar Dagafaa Tolaasaa ibsaniiru.

Hariiroo naannoolee cimsuuf hojii ministeerichi hojjetu qorannoon deeggaruun furmaata waaraa fiduuf qorannoo kaayyooffameedha jedhan.

Odeeffannoowwan funaanuun hariiroon naannoolee ollaa gidduu jiru maal akka fakkaatu adda baasuuf yaaddamee qorannoo gaggeeffame tahuu Ministeerichatti daayreektarri daayreektooreetii Federaaliiziimii fi hariiroo mootummaa obbo Tsaggaabirihaan Taaddasaa himaniiru.

Qorannichi hariiroon ummataa fi uummaataa, damee nageenyaa, faayinaansii, barnootaa fi fayyaa naannoolee gidduu jiru maal akka fakkaatu irratti kan gaggeeffameedha jedhan obbo Tsaggaabirihaan.

Haariiroon mootummoota naannoolee Oromiyaa, Amaaraa, Tigraay, Beeniishaanguul Guumz fi Afaar gidduu jiru maal akka faakkatu irratti xiyyeeffachuun qorannoon gaggeeffamaa ture mariif dhiyaachaa jiraachuu ibsaniiru.

Gabaasni qoranichaa mariif dhiyaachuun yaadni galtee erga irratti kennamee booda fayyadamtootaf kan ifoomu tahuu dubbataniiru.

Marii kana irratti ogeeyyiin damee dhimmoota federaaliizimii fi horsiisee bulaa fi hoggantoonni hirmaachaa jiraachuu ragaan Ministeera Nagaanyaarraa argame ni agarsiisaa.",politics
1991,"

Finfinnee,Amajjii 29,2012 (FBC) – Af yaahiin Mana Maree Bakka Buhoota Ummataa FDRI obbo Taaggasaa Caafoon miseensota paarlaamaa fi koongirasii Ameerikaa waliin marihatan.

Af yaahichi seenaatar Jams Iinhoofii fi miseensa koongirasii Stiivan Hoorisfoord waliin dhimmoota waloorratti marihataniiru.

Ameerikaatti Ambaasaaddarri Ityoophiyaa Fitsuum Araggaan akka beeksisanitti, af yaahichi hoji raawwachiisaa olaanaa Sagantaa Nyaata Addunyaa Deeviid Biislii waliin dhimmoota addaddaarratti marihataniiru.
",politics
1992,"

Finfinnee, Amajjii 29, 2012 (FBC) – Hirmaattota yaahii Gamtaa Afrikaatif odeeffannoo bakkeewwan daawwannaa akka argataniif viidiyoo fi suuraan bahumsa daandii Booleerratti akka tamsahu taasisuu isaa Biiroon Aadaa fi Tuuriizimii Magaalaa Finfinnee beeksise.

Biiroo Aadaa fi Tuuriizimii Finfinneetti daayreekitarri misoomaa fi beekamtii tuuriizimii obbo Amdamaariyaam Maammoon akka ibsanitti daawwattootaf hojii kitaaba qajeelchaa fi biroosharoota qopheessanii kennuuf hojjechaa akka jiran himaniiru.

Hirmaattonni yaahichaa odeeffannoo bakkeewwan tuuriizimii magaalaa Finfinnee akka argataniif bahumsa balbaloota Buufata Xiyyaaraa Idil Addunyaa Booleetti viidiyoo fi suuraan akka tamsahu taasisuu obbo Amdamaariyaam himaniiru.

Obbo Amdamaariyaam deeskiin odeeffannoo bakkeewwan tuuriizimii magaalichaa mooraa Gamtaa Afrikaa keessatti akka hundaahu dhaabbatichaaf gaaffiin dhiyaachuus dubbataniiru.

Inistiitiyuutii Leenjii Hojii Hoteelaa fi Tuuriizimiitti barsiisaan tuuriizimii obbo Aluulaa Akliluu gama isaanitiin bulchiinsa magaalichaatti damee koonfiraasii tuuriizimiirratti kan bobbahan humni namaa hedduun muuxannoodhan hojjechaa akka jiran ibsaniiru.

Keessummoonni koonfiraasii tuuriizimiif gara Ityoophiyaa dhufan simannaa, geejibaa fi tajaajila hoteelaa, daawwannaa fi hojiiwwan biroo qopheessuuf humna namaan kan raawwatamudha jedhan.

Ogeessonni damichaa teeknooloojii waqtichi gaafatuu fi dandeetti qabaachuu akka qaban himaniiru.
",politics
1993,"

Finfinnee, Amajjii 28, 2012 (FBC) – Koreen dhaabbii dhimmoota seeraa, haqaa fi demookraasii Mana Maree Bakka Buhoota Ummataa FDRI daawwannaa manneen murtiitti taasiseen rakkoon beellama manneen murtii dheerachuu akka jiru himeera.

Korichi daawwannaan booda hoggantoota olaanoo manneen murtii waliin marihateera.

Maricharratti preezdaantii Mana Murtii Waliigalaa Federaalaa aadde Mahaazaa Ashannaafii dabalatee hoggantoonni Manneen Murtii Olaanoo fi Sadarkaa Jalqabaa argamaniiru.

Riifoormii manneen murtiirratti labsii fooyyessaa qopheessuu fi qorannoo garagaraa gaggeessuun, jalqabbii gaarii akka tahe koreen dhaabbii kun ilaalera.

Seerota qophaahanii fi sanadoota qophaahanirratti abbootiin seeraa hirmaachuu akka qaban waltajjii marichaarratti kaheera.

Komii hawaasarra yeroodhaa gara yerootti dhufu hiikuuf hoggansi carraaqqii kan taasise yoo tahellee, rakkoon beellamni dheerachuu akka jiruu fi murteewwan kennamanirratti garagalchi jiraachuu akka qabu koreen dhaabbii kun eerera.

Marii koreen dhaabbii hojjettoota waliin taasiseen yaadota kahanirratti kutaalee hawaasaa turjumaanni afaanii isaan barbaachisuuf dhaabbanni tajaajila kana kennu akka hin jirre beekuu dandaheera.

Gama biraatin lafa qonnaa baadiyyaa fi dhimma hawaasaa waliin walqabatee seeronni fooyyahuu akka qabanis kaasaniiru.

Preezdaantiin Mana Murtii Waligalaa Federaalaa aadde Mahaazaa Ashannaafiin waltajjicharratti yaada laataniin manneen murtii hojiiwwan riifoormii balhaa hojiirra oolchaa akka jiran eeruun, hojiiwwan riifoormii hedduurratti abbootiin seeraa hirmaachifamuu ibsaniiru.
",politics
1994,"Finfinnee, Amajjii 28, 2012 (FBC) – Ministirri Dhimma Alaa FDRI obbo Gadduu Aandaargaachaw yaahii hoji raawwachiiftota Gamtaa Afrikaa 36ffaa cinaatti ergamtoota addaa biyyoota garagaraa waliin marihataniiru.

Haaluma kanaan Gamtaa Afrikaatti ergamaa addaa mootummaa Aayarlaand Ambaasaaddar Keeneet Toomson, Gamtaa Afrikaatti ergamaa addaa fi ministira dhimma hawaasummaa fi hojjetaa bulciinsa Filisxeem Ambaasaaddar Dooktar Naasrii Abuujaash waliin dhimmoota waloo fi idil addunyaa irratti marihataniiru.

Hariiroo diippiloomaasii Ityoophiyaa fi Aayarlaand sadarkaa fooyyahaatti ceesisuuf hojjetamaa jiraachuu obbo Gadduun himaniiru.

Aayarlaand sagantaa deeggarsa misoomaa Ityoophiyaaf taasiiftu cimsitee akka itti fuftuu fi abbootiin qabeenyaa biyyattii misooma invastimantii keessatti hirmaannaa isaanii cimsuu akka qaban gaafataniiru.

Ambasaaddar Keeneet gama isaanitiin sochii nageenya buusuuf Ityoophiyaan naannichatti taasisaa jirtu dinqisiifachuun, hariiroo hundagaleessa biyyi isaanii Ityoophiyaa waliin qabdu cimee akka itti fufuuf kan hojjetan tahuu ibsaniiru.

Bifuma walfakkaatun obbo Gadduun jijjiirrama Ityoophiyaan taasisaa jirtuu fi dhimma Hidha Haaromsaa irratti marii Sudaanii fi Gibtsi waliin taasisaa jirtu ilaalchisee Ambaasaaddar Dooktar Naasriif ibsa laataniiru.

Ambaasaaddar Dooktar Naasriin gama isaanitiin, Ityoophiyaan Afrikaatti nageenyaa fi tasgabbii buusuuf hirmaannaa taasisaa jirtu dinqisiifachuun, mariin sadee hidhichaa gaggeeffamaa jiru karaa nagaan akka xumuramu abdii qaban ibsaniiru.

Filisxeem hariiroo Ityoophiyaa waliin qabdu caalmaatti cimsuuf hojjechaa jiraachuu ibsuu isaanii ragaan Waajjira Dubbi Himaa Ministeera Dhimma Alaa FDRI irraa argame ni agarsiisa.",politics
1995,"
Finfinnee, Amajjii 28, 2012 (FBC)- Hidha Haaromsaarratti Ityoophiyaan fayyadamtummaa waloo mirkaneessuuf hojjetti jedhan ministirri Ministeera Bishaan, Jallisii fi Inarjii Dooktar Injiinar Silashii Baqqalaan.
 
Waltajjiin marii Hidha Haaromsaarratti xiyyeeffatee fi kan Inistiitiyuutiin Dhimmoota Trsiimahaa qopheesse magaalaa Finfinnee Hoteela Haayaat Reejansiitti gaggeeffameera.
 
Waltajjicharratti Dooktar Injiinar Silashii Baqqalaa dabalatee, miseensi marii dhimma Hidha Haaromsaa Injiinar Geedehoon Asfaaw, hoji gaggeessaa olaanaan Hidha Haaromsaa Injiinar Kiflee Horroo fi Tafarraa Bayyanaan hirmaataniiru.
 
Dooktar Injiinar Silashiin akka jedhanitti, mariin Hidha Haaromsaa Ityoophiyaa, Sudaanii fi Gibts gidduutti gaggeeffamaa jiru bifa fayyadamtummaa waloo biyyoota yaaha gadaanu mirkaneessun taha jedhaniiru.
 
Ijaarsi hidhichaa humna elektiriikaa maddisiisuun cinaatti, misooma tuuriizimii fi qurxummiirratti gahee ni qabaatan ibsan.
Lakkoofsi tarbaayinoota humna elektiriikaa maddisiisan 16rraa gara 13tti hirhifamaniiru; kunis meeggaa waatii 5,150 maddisiisuun Doolaara miiliyoona dhibba 2 fi miiliyoona 10 qusachuu dandeessisa jedhaniiru.
 
Gareen marii Hidha Haaromsaa ijaarsi hidhichaa waggaa 8n dura eegaluun durarraa kaasee amma ammaatti mariiwwan faayidaa biyyaa kabachiisan hedduun gaggeeffamuu ibsaniiru.
",politics
1996,"

Finfinnee, Amajjii 28, 2012 (FBC)- Godina Shawaa Kaabaa aanaa Dabra Liibaanoositti sirni Gadaa haarome.

Waajjirri Dhimmoota Koominikeeshinii aanichaa akka beeksisetti haaromsi gumii abbootii Gadaa gaggeeffameera.

Aanichatti hundeffama gumii abbootii Gadaa bifa haraan hundeessuuf hojjetamaa jiraachuu Waajjirri Aadaa fi Tuuriizimii aanichaa beeksiseera.

Sirna Gadaa jarraa tokkoo fi walakkaa booda bakkatti deebisuuf seenaa fi aadaa uummata Oromoo deebisuuf hojjetamaa jiraachuu abbaan Gadaa Tuulamaa Goobanaa Hoolaa himaniiru.

Abbaa Gadaa Goobanaa Hoolaan sirnicharratti argamuudhan ergaa dabarsaniin, sirna Gadaa cimsuudhan tokkummaa Oromoo ijaarun ni barbaachisa jedhaniiru.

Sirnacha irrattis abbootiin Gadaa, jaarsoliin biyyaa, qeerroo, qarree, hojjettoonni mootummaa fi jiraattonni aanichaa argamaniiru.
",politics
1997,"

Finfinnee, Amajjii 28, 2012 (FBC) – Ceehumsi gara caasaa Gamtaa Afrikaa haaraatti taasifamu iftoominaan akka raawwatamu ministirri Ministeera Dhimma Alaa FDRI obbo Gadduu Aandaargaachaw gaafatan.

Obbo Gadduun ceehumsichi iftoominaa fi mirga hojjettootaa bifa kabajeen akka tahu gaafataniiru.

Ministirichi walgahii hoji raawwachiistota Gamtaa Afrikaa gaggeeffamaa jirurratti hirmaachaa jiru.

Sadarkaan hojii caaseffama haaraa Gamtaa Afrikaa dhiyaatee irratti marihatameera.

Fooyyessi caaseffamaa haaraan akkaataa kallattii kaahameen raawwatamuun, iftoominaa fi mirga hojjettootaa eeggatee hojiirra akka oolu gaafataniiru.
",politics
1998,"
Finfinnee, Amajii 28, 2012 (FBC) – Walgahiin hoji raawwachiistuu Gamtaa Afrikaa 36ffaan banameera.
 
Waltajjiin ministiroonni Dhimma Alaa biyyoota miseensa Gamtaa Afrikaa irratti hirmaatan kun magaalaa Finfinneetti eegalameera.
 
Waltajjichi Gamtaa Afrikaa, galma Neelsan Maandeellaatti taahamaa jira.
 
Waltajjiin harha eegalame amma booritti itti fufuun gaggeeffama.
 
Waltajjicharratti dura taahaan koomiishinii Gamtaa Afrikaa Muusaa Faqiin argamuun haasaa baga nagayaan dhuftanii taasisaniiru.
 
Walgahii kanaan ergamtoonni dhaabbii Gamtaa Afrikaa ajandaa yaahii dureewwaniif qopheessanitrratti marihachuudhan, dureewwaniif akka dhiyaatu murtee ni dabarsa.
 
Yaahii dureewwan Gamtaa Afrikaa 33ffaan ammoo itti aanuun Gurraandhala 1,2012 eegalee guyyootii lamaaf gaggeeffama.
 
Yaahiin dureewwan Gamtaa Afrikaa rakkoo nageenyaa tokko malee akka xumuramuuf poolisiin qophii gahaa taasisuusaa beeksisuun ni yaadatama.
 
Yaahicharratti preezdaantonni biyyoota Afrikaa 31, muummeewwan ministiraa 4, ministiroonni dhimma alaa biyyoota 7, itti aantonni preezdaantii biyyoota 3, giiftii dureewwan 14 dabalatee, bakka bootonni biyyoota 45 ni hirmaatun eegama.
 
Muummeewwan ministiraa Kaanaadaa fi Noorweey, preezdaantiin Filisxeem, ministiroonni dhimma alaa biyyoota 3, ambaasaaddaroonni biyyoota 7 ni hirmaatu.
 
Waliigalaan keessummoonni kuma 10 tahan ni hirmaatu jedhameet eegama.
",politics
1999,"Finfinnee, Amajjii 28, 2012 (FBC) – Ministirri Ministeera Dhimma Alaa Ameerikaa Maayk Poompiyoon Ityoophiyaa daawwachuufi.

Maayk Poompiyoon Gurraandhala 9-11, 2012tti Ityoophiyaatti daawwannaa hojii kan taasisan tahuu Ministeerri Dhimma Alaa Ameerikaa beeksiseera.

Turtii isaanitiin preezdaantii FDRI Saahilawarq Zawdee fi muummee ministiraa Dooktar Abiy Ahimad waliin ni marihatu jedhameet eegama.

Haala hojii riifoormii siyaasaa fi diingadee biyyattii deeggaruun dandahamu irratti mariin kan taasifamu tahuu ministeerichi ibseera.

Ministirichi dabalataan Seenegaalii fi Angoolaa kan daawwatan tahuun himameera.",politics
2000,"
Finfinnee, Amajjii 28, 2012 (FBC) – Muummee ministiraa Dooktar Abiy Ahimad muudama laatan.
 
Haaluma kanaan;
1. Masfin Malaakuu; sadarkaa ministir deettaatti itti gaafatamaa Waajjira Addaa Muummee Ministiraa,
 
2. Dooktar Shumatee Gizaaw; daayreektara olaanaa Eejansii Nageenya Infoormeeshinii,
 
3. Kafyaalaw Tafarraa; itti aanaa daayreektara olaanaa Eejansii Nageenya Infoormeeshinii,
 
4. Warquu Gaachanaa; daayreektara olaanaa Wiirtuu Qorannoo fi Misooma Artifishaal Intalajansii,
 
5. Zalaalam Mangistuu; itti aanaa koomiishinara Koomiishinii Poolisii Federaalaa tahuun muudamaniiru.
",politics
2001,"
Finfinnee, Amajjii 27, 2012 (FBC)- Yaahiin hoggansa olaanaa biyyoota miseensa Gamtaa Afrikaa koorniyaa idileessuu fi barnootarratti xiyyeeffate magaalaa Finfinneetti taahamaa jira.
 
Yaahichaanis qaqqabama barnoota daahimmanii fi dubartootaarratti marihatamaa jira.
 
Preezdaantiin FDRI Saahilawarq Zawdeenis waltajjicharratti argamuudhan, manneen barnootaa aardittii walitti buhiinsaa fi waraanarraa bilisa gochuun akka barbaachisu eeraniiru.
 
Aardii Afrikaatti daahimman miiliyoonni 12 ol sababii walitti buhiinsatiin barnootarraa fagaataniit argamu.
 
Kanneen keessaa %55 daahimman shamarrani.
 
Naannolee Sahaaradhaa gadiitti bakka walitti buhiinsi itti heddummaatutti shamarran %90 tahan manneen barnootaa ejjetanii hin beekani.
 
Bara 2020tti aardii dhukaasni qawwee itti hin dhagahamne gochuuf hojjetamuu qaba jedhaniiru.
",politics
2002,"
Finfinnee, Amajjii 27, 2012 (FBC) – Magaalaa Finfinnee naannoo 22tiitti rakkoo uumamee fi lubbuu darbeef qaamoleen sababii tahan itti gaafatamu jedhame.
 
Itti aanaan kantiibaa magaalaa Finfinnee Injiinar Taakkalaa Uumaan akka beeksisanitti lubbuu dargaggootaa darbeef qaamoleen sababii tahan seeran ni gaafatamu.
 
Injiinar Taakkalaan dhimmichaan walqabatee fuula Feesbuukii isaaniirratti akka beeksisanitti, walitti buhiinsichaaf sababii kan tahee fi qaamni lubbuu dargaggootaa darbeef balleessaa qabu ni gaafatama.
 
Mootummaan dhaabbilee amantaa waliin, qabiyyee fi ragaa seera qabeessummaa laachuurratti yeroo kamuu caalaa walitti dhiyeenyan hojjechaa jiraachuus beeksisaniiru.
 
Injiinar Taakkalaan gochichaan gadda itti dhagahame ibsuun, maatii fi firoottan isaanitiif jajjabina hawwaniiru.
 
Dhimmichaan walqabatee shakkamtoonni 7 tohannoo jala ooluu isaanii kan ibsan Injiinar Takkaalaan, gochichi mootummaa fi mana amantaa Ortodooksii bakka kan hin buune tahuu himaniiru.
 
Ammaas dhimmicha ilaachisee qorannoon gaggeeffamaa jiraachuus dubbataniiru.",politics
2003,"Finfinnee, Amajjii 28, 2012 (FBC) – Preezdaantiin Ameerikaa Doonaald Traamp himata aangoorraa kaafamuu isaan irratti banameerra bilisa tahaniiru.

Seeneetaroonni Ameerikaa ragaalee preezdaant Traamp aangooorraa kaafamuu dhiyaate erga dhaggefatanii booda Traamp sagalee caalmaa argachuun himata isaan irratti banamee tureerraa bilisa bahaniiru.

Yakki isaan ittiin himataman kan hiikaa hin qabneedha jedhaniiru.

Seeneetiin Ripaablikaanoota michuu Traamp tahaanii hogganamuu keessatti Traamp himata aangootti humna ol fayyadamuurraa bilisa akka bahaniif sagalee 52-48, yoo argatan hojmaata koongiraasichaa danquu kan jedhaan ammoo sagalee 53-47n bilisa akka bahan murteessera.

Preezdaant Traamp yeroo lammataaf Ameerikaa bulchuuf filannoof kan dhiyaataan tahu himameera.

Seeneetiin Ameerikaa dhimma filannoorratti Yuukreen waliin hojjetaniiru jedhuus preezdantiin Ameerikaa 45 ffa kun aangoorraa akka hin kaafamne sagalee lakkaahameen murteessera.

Preezdaant Traamp himannicharraa osoo bilisa hin baane tahe ittii aanaa isaanii Maayk Peensiif Waayit Haawusii gadi dhiisanii bahu turan.

Traamp himatamuun isaanii erga dhagahamee gocha badaa kamuu hin hojjenne jechuun himannicha haalaa turaniiru.

Gochi badaa fi hiika hin qabne kun tooftaa filannoo Demookraatotaatiis jedhaniru.

Fudhatamni Traamp lammiilee Ameerikaarraa qaban torbee kana 49% gaheera.

Traamp guyyaa harha himanicharraa bilasa tahu isaanii twiitara isaaniin yaada ni kennu jedhamee eeggama.

Ripaablikaanota Seeneetii keessaa aangootti humna ol fayyadamaniiru kan jedhuuf himaticha deeggaruun sagalee kan kenne Miit Roomnii qofa jedhame.

Riipaablikaanootuma keessaa kanneen amala Traamp qeeqan jiraataniis sadarka aangoorraa isaan kaasuu hin gahu jechuun mormaniiru.

Traamp seenaa Ameerikaa keessatti Preezdantii himatni aangoorraa kaafamuu irratti dhiyaate isaan sadaffaadha jedhameera.",politics
2004,"
Finfinnee, Amajjii 27, 2012 (FBC) – Ministirri Ministeera Dhimma Alaa FDRI obbo Gadduu Andaargaachaw Ministira Dhimma Alaaa Keeniyaa Ambaasaaddar Riicheel Awur Oomaammoo waliin marihatan.
 
Dhimmoota waloo biyyoota lamaanii fi idila addunyaa iratti marii taasisaniiru.
 
Hariiroon biyyoota lamaanii amanamaa, hoggansa waliin kan hin jijjiirramne fi damee hundaan fakkeenyummaa kan qabu tahuu obbo Gadduun ibsaniiru.
 
Obbo Gadduun duha Preezdaant Daaniheel Arrap Mooy gadda itti dhagahame ibsuun ummata fi mootummaa keeniyaaf jajjabina hawwaniiru.
 
Waliigaltee biyyoota lamaanii hojiitti hiikuuf rakkoolee qunnamaan adda baasuun hariiroo waloo caalmaatti cimsuuf kan hojjetamu tahuu ibsaniiru.
 
Ministirri Ministeera Dhimma Alaa Keeniyaa Ambaasaaddar Riicheel Awur Oomaammoon gama isaaniin, hariiroon biyyoota lamaanii yeroo gara yerootti cimaa dhufuu ibsuun, damee hundaan buhaa argamsiisaa akka jiru dubbataniiru.
 
Biyyoonnii lamaan naannichaatti walitti hidhamiinsa siyyaasaa, diinagdee fi hawaasummaa qaban caalmaatti cimsuuf xiyyeeffannoon kan hojjetan tahuu himaniiru.
 
Hariiroon dippiiloomaasii Ityoophiyaa fi Keeniyaa bara 1946 eegalee buhura cimaan kan itti fufe tahuu ragaan Ministeera Dhimma Alaa FDRI irraa argame ni agarsiisa.",politics
2005,"

Finfinnee, Amajjii 27, 2012 (FBC)- Ityoophiyaan marii dhimma hidha haaroomsaa taasisaa jirtuuf sanadoota dhiyaatan irratti ejjeennoo jabaa akka qabdu Minsteerri Jallisii fi Iinerjii ibseera.

Ministirri Ministeera Jallisii fi Iinerjii Dooktar Injiner Silashii Baaqqalaa ibsa laataniin Ityoophiyaan Sudaanii fi Gibtsi waliin marii dhimma hidha haaromsaa guddicha irratti taasisaa jirti malee laga Naayiil akka of keessaatti hin hammannee himaniiru.

Ityoophiyaan marii faayidaa ishii eguu taasisaa jiraachuu injiner Silashiin himaniiru.

Miidiyaa hawaasaa irratti dhimmi yaada waligalte tatamsaahaa jiru buhura kan hin qabne tahuu ibsaniiru.

Ityoophiyaan lagaa Abayyaa irratti ejjeennoon duraan qabdu kan hin jijjiramne tahus himaniiru.
",politics
2006,"Finfinnee, Amajjii 27, 2012 (FBC) – Hind Hariiroo Ityoophiyaa waliin qabdu caalmaatti cimsuuf kan hojjetu tahuu ibsame.
Ministir deettaan Ministeer Dhimma Alaa FDRI aadde Hiruut Zammanaan, itti aanaa ministiraa Ministeera Dhimma Alaa Hind waajjira isaaniitti simachuun haasoofsiisaniiru.

Marii isaaniis dhimmoota waloo fi idila addunyaa irratti marihataniiru.

Hariiroon Ityoophiyaa fi Hind baroota dheeraa kan lakkoofsise hariiroo hunda galeessa fi buhura cimaa irratti hundaahe tahuu aadde Hiruut himaniiru.

Hind hariiroo Ardii Afrikaa waliin qabdu caalmaatti cimsuuf sochii taasisaa jirtu kan dinqisiifatan tahuus ibsaniiru.

Tiiruumurt gama isaaniin Hind hariiroo Ityoophiyaa waliin qabduuf xiyyeeffannoo addaa laatti jedhan.

Hind Hariiroo waloo Ityoophiyaa waliin qabduu fi waltajjii walitti dhufeenyaa caalmaatti cimsuuf kan hojjetan tahuu Tiiruumurt himuu isaanii ragaan Ministeera Dhimma Alaa FDRI irraa argame ni agarsiisa.",politics
2007,"
Finfinee, Amajjii 27, 2012 (FBC) – Yaahii 33ffaa dureewwan Gamtaa Afrikaatin daandiiwwan yeroo keessummoonni irra darban cufaa tahan ifooman.
 
Koomiishiniin Poolisii Magaalaa Finfinnee akka beeksisetti;
• Boolee- Galma Barkumee – Walloo Safar- Addabaabahii Masqalaa- Masaraa Mootummaa- marfata Gibbii Gabreel- Sharaata- Araat Kiiloo
 
• Boolee- Galma Barkumee- Walloosafar, Olompiyaa- Gaazaboo- daandii haaradhaan -bulmaat taabotaa Qiirqoos- marfata Bulgaariyaa- Gamtaa Afrikaa
 
•Ibsaa paarlaamaa- Ministeera Dhimma Alaa- Addabaabaayii- Masaraa Biyyoolessaa- Filuhaa- Tiyaatira Biyyoolessaa- Addabaabahii Meeksikoo- Gamtaa Afrikaa
 
• Araat Kiiloo- Sharaatan- Harraambee- Tiyaatira Biyyoolessaa- Sangaa Taraa-Waabii Shabalee -Meeksiikoo- Moonooppoolii Tamboo- Gamtaa Afrikaa
 
• Buufata Xiyyaaraa Boolee- Galma Barkumee- Walloosafar- Olompiyaa- Addbaabahii Masqalaa- Masaraa Biyyoolessaa- Gibbii Gabreel- Araat Kiiloo cufaa tahu.
 
Daandiiwwan filmaataa;
 
Xoor Haaylooch Meeksiikotiif;
 
• Riqaa Kookaa- Abinnat– Taklahaaymaanoot yookin Mollaa Maaruu- Geejaa Safar- Goommaa Quuxxabaa fayyadamuu dandahu.
 
Daandilee Booleef;
 
• Atlaas – Gamoo Zarihuun – Siignaal
 
• Daandii qubeellaa- Magganaanyaa- Addabaabahii Diyaaspooraa-Imbaasii Ingiliiz
 
• Daandii qubeellaa- Magganaanyaa- daandii Adwaa- Awwaaree- Araat Kiiloo fayyadamuu dandahu.
",politics
2008,"

Finfinnee, Amajjii 27, 2012 (FBC) – Yaahii 33ffaa dureewwan Gamtaa Afrikaatif qophiin taasifamuu poolisiin beeksise.

Yaahiin dureewwan Gamtaa Afrikaa rakkoo nageenyaa tokko malee akka xumuramuuf qophii gahaa taasisuusaa poolisiin beeksiseera.

Yaahichi Gurraandhala 1,2012 eegalee guyyootii lamaaf gaggeeffama.

Qophiin lafoo fi qilleensarraa taasifamuus Koomiishiniin Poolisii Federaalaa fi Koomiishiniin Poolisii Finfinnee beeksisaniiru.

Hojii eegumsaa fi nageenyaa Poolisiin Federaalaa, Poolisiin Finfinnee, Raayyaa Ittisa Biyyaa, Poolisii Oromiyaa, dhaabbileen nageenyaa qindoominaan kan hojjetan taha.

Jiraattonni magaalichaas yaahichi akka milkaahu tumsa barbaachisaa akka taasisan gaafatameera.
",politics
2009,"Finfinnee, Amajjii 27, 2012 (FBC)- Af yaahiin mana maree Ameerikaa waraqaa haasaa preezdaantii Ameerikaa Doonaald Traamp qabu ciran.

Preezdaant Traamp ‘Ameerikaan iddoosheetti deebihuu qabdih haasaa jedhu taasisaniiru.

Preezdaantichi himannaan irratti banamee ture akka irraa kahuuf abdii horataa dhufaniiru.

Haasaa waggaatti al tokkotti preezdaantonni Ameerikaa Koongirasii fulduratti dhiyaachuun taasisaniin ‘State of the Union addressh Traamp ‘Ameerikaan iddoosheetti deebihuu qabdih jedhaniiru.

Traamp haasaa isaanii eda galgalaa bakka miseensonni Demokraatotaa itti heddummaatanitti taasisaniin, seera baastota Ameerikaa aangorraa isaan buusuuf carraaqan qeeqaniiru.

Muddee keessa Traamp irratti himannaan taayitaarraa kahuu akka irratti banamu kan hojjechaa ture mana marichaa yammuu tahu, seeneetiin Riippablikaanonni itti heddummaatan garuu himatichi akka irraa kahu gaafataa turaniiru.

Traamp haasaa taasisaa wayita jiranitti miira nuffii keessa kan galan af yaahiin mana Maree bakka buhootaa Naansii Peloosiin waraqaa barreeffama haasaa isaanii ofirraa qabu ciraa turaniiu.

Eda Traamp haasaarra wayita turanitti seera baastonni miseensa Riippablikaanotaa ‘Traampif waggaan dabalataa afur isaanif mala"" sagalee jedhu dhageessisaa turaniiru.

Preezdaant Traamp wayita galma seenan afa yaahii mana maree bakka buhoota ummataa Ameerikaa fi miseensa Demokraatotaa Naansii Peloosii harka fuudhuu didaniiru.

Preezdaantichi haasaa isaanitiin kaffaltoonni gibiraa Ameerikaa tajaajila fayyaa bilisaaf akka gumaachan dirqamsiifamaa turan, kunimmoo karoora Demokraatotaati jedhan, Naansii Peelosiin aarii keessa galan.

Traamp haasaa isaanii ega xumuraniin booda af yaahittiin waraqaa barreeffamaa preezidaantichi irraa taasisan cicciruu eegalan.

Gaazexeessitootaf ibsa laataniinis sirriin hojjedhe, nan tolche jedhaniiru.",politics
2010,"Finfinnee, Amajjii 26, 2012 (FBC) – Boordiin Filannoo Biyyaalessaa Addi Dimokiraatawaa Warraaqsa Ummattoota Itiyoophiyaa (ADWUI) qaama seerummaa dhabuu ilaalchisee murtee kenne.

ADWUIn gama dura taahaa isaatiin addichi diigamuu xalayaa Boordii Filannoo Biyyaalessaa Itiyoophiyaa barreeffameen kan beeksiise yoo tahu, Addi Bilisa Baasaa Ummattoota Tigraay (ABUT) gama dura taahaa isaatiin xalayaa barreeffameen Addichi waan diigameef haala qoodiinsa qabeenyaa irratti boordichi murtee akka kennu gaaffiin dhiyaatera.

Buhuuruma gaaffii dhiyaateen Boordii Filannoo Biyyaalessa Ityoophiyaa murtee laateera.

Haatahuuti, boordichi paartileen sadi addicha keessaa bahuun paartii haaraa uumuun Paartii Badhaadhinaa hundeessu isaa hubateera.

Addichi diigamuu isaa boordiin sagalee guutuun murteesseera. Addichi diigamuun walqabatee boordiin qabeenya ADWUI ilaalchisuun murtee laachuu akka qabus hubateera.

Boordii Filannoo Biyyaalessa Ityoophiyaa qoodinsa qabeenya ADWUI ilaalchisuun murtee dabarseera.

I. Paartiin Badhaahinaa fi ABUT qabeenya ADWUI kan adda basu koree waliin akka hundeessan.

II. Maqaa ADWUIn idaan jiru qoratamee akka kaffalamu.

III. Kaffaltii idaarra qabeenyi hafe 3/4n paartii badhaadhiinaaf ¼ ammoo ABUTf akka qoodamu.

Baatii 6 keessatti xumuruun Boordiichaaf akka beeksisaan murteesseera.
",politics
2011,"

Finfinnee, Amajjii 26, 2012 (FBC) – Nageenya uummataa mirkaneessuuf Mootummaan Naannoo Oromiyaa hojjetaa jiraachuu Hogganaan Biiroo Dhimmoota Komunikeeshinii Mootummaa Naannoo Oromiyaa obbo Getaachoo Balchaa ibsan.

Obbo Geetachoon ibsa guyyaa harhaa miidiyaaleef kennaniin hojiwwaaan gurguddoo jihottan jahan darban keessatti hojjetameen gama Kilaastera Qonnaa, Dinagdee fi Hawaasummaatin qoratamaa turuun keessaatti Galii sassaabuu, bishaan dhugaatii lammii hundaan gahuu, hojii dhabdoota hojiitti galchuuf dhaabbiifi idileen hojjatamaan akka ciminaattii kahaniru.

Dabalataanis gara Sektera qonnaan hojiin balhaan hojjetamuu obbo Getaachoon himuun, hojiin baruuf barsiisuu akka naannoo Oromiyaatti geggeefamaa tureen harcaati haa qabaatu malee afaan Oromoo magaalaa Finfinnee fi Naannoo Beenishaangul Gumuzitti barsiifamaa turuun lammiin keenya afaan isaan akka baratuuf hojiin gaariin hojeetamaa tureeras jedhan.

Fayyaa uummata irratti sekterichi humna namaa guutachuu, dawaa yeroon bakka barbaachisu qaqqabsiisuun fayyaan lammi akka eegamuuf hojetamaa kan ture tahuus akka ciminaatti kaheera.

Nageenya waaraa mirkaneessuuf Mootummaan Naannoo Oromiyaa Abbooti Gadaa, Abbootii amantiifi hayyoota Oromoo irratti hirmaachisuun hojjachaa turus hanga barbaadameen nageenya waaraa fiduu irratti kan hafu tahuu ibsaniiru.

Haaluma kanaan fedhiif ilaalcha jiru dhiphisuuf mootummaan carrawwaan hedduu kennuun araarri akka buhuf hojjeta tureeras jedhan.

Haa tahu malee nagaa uummataa yeroodhaa gara yerootti boorahaa waan deemeef mootummaan nagaa uummataa mirkaneessuuf seera kabachiisuun dirqama qaba.

Kanaaf qaamni qawwee baatee bosona jiruf mootummaanis qawwee lafa kaahuun garaagarummaa jiru akkaataa dhiphisuun dandahamu irratti qaamni lamaan marihachuun barbaachisaadha.

Rakkoo gama nageenyaatiin jiru furuuf ammoo ammas Abbootin Gadaa, Abbootin amantii fi hayyootni Oromoo giddu seentummaan araara buusun barbaachisaadha jechuun obbo Getaachoon dhaamani jiru.

Dhuma irrattiis gaaffiwwan uummataa kan Aadaa, Afaani, lafaa fi rakkoo hoji dhabdummaa hiikuuf Paartiin Keenya akkaata heeraaf seera biyyatti kabajeen akka hiikamuf hojjetamaa jiruus himu ragaan Biiroo Dhimmoota Komunikeeshinii Mootummaa Naannoo Oromiyaa argame ni muldhisa.
",politics
2012,"Finfinnee, Amajjii 26, 2012 (FBC) – Ministir Deettaan Ministeera Dhimma Alaa FDRI aadde Hiruut Zammanaan gargaaraa ministira Ministeera  Dhimmaa Alaa Chaayinaa Cheen Shiyaadoonag waliin marihatan.

Aadde Hiruutii fi misteer Cheen Shiyaadoonag dhimmoota waloo biyyoota lamaanii fi idila addunyaa irratti marihataniiru.

Hariiroon Ityoophiyaa fi Chaayinaa waggoottan 50 ol kan lakkoofsise yoo tahu, caalmaatti cimsuuf yeroo ammaa hojjetamaa jiraachuu aadde Hiruut dubbataniiru.

Hariiroon biyyoota lamaanii seenaa qabeessa, hundagaleessa, buhaa qabeessa, gochaan kan deeggaramee fi tarsiimowaa tahuu ibsaniiru.

Weerara Vaayirasii koroonaa Chaayinaa mudateef Ityoophiyaan waan dandeessu hundaan deeggarsa kan taasiftu tahuu aadde Hiruut dubbataniiru.

Tatamsahina Vaayirasii kanaa ittisuuf Ityoophiyaan haala qajaalfama dhaabbanni fayyaa addunyaan kaaheen of eeggannoo barbaachisu taasisaa jiraachuus ibsaniiru.

Cheen Shiyaadoonag gama isaaniin Chaayinaan hariiroo Ityoophiyaa waliin qabduuf xiyyeeffannoon addaa laatti jedhaniiru.

Tatamsahina Vaayirasii Koroonaa ittisuuf sochii Ityoophiyaan taasisaa jirtu galateeffaniiru.

Mootummaan Chaayinaa dhibee Vaayirasii Koroonaa ittisuu fi tohachuuf sirna idila addunyaa diriirsuu fi tohachuufis humnaa fi murannoo kan qabu tahuu Misteer Cheen ibsaniiru.

Hariiroo dippiiloomaasii Ityoophiyaa fi Chaayinaa waggaa 50ffaa kabajaa proojaktoota walitti hidhamiinsaan hojjetamaa jiran haala gaariin xumuruuf deeggarsaa fi hordoffii barbaachisu hunda kan taasisan tahuu Misteer Cheen ibsuu isaanii ragaan Waajjira Dubbii Himaa Ministeera Dhimma Alaa FDRI irraa argame ni mulhisa.",politics
2013,"

Finfinnee, Amajjii 26, 2012 (FBC) – Proojaktiin ijaarsa nageenya ummattoota Godina Gujii Lixaa fi Godina Geedihoo caalaatti cimsuuf gargaaru harha Godina Geedihoo, Magaalaa Diillaatti ifatti eegalameera.

Proojaktichi deggarsa ‘World Visionh fi dhaabbileen deggartootaa taasisaniin kan hojjetamu yoo tahu, jihoota 18f kan turu tahuun ibsameera.

Proajaktichi hojiilee nageenya mirkaneessuun gamatti hojiilee misoomaa adda addaarrattis hirmaachuun fedhii hawaasaa guutuuf xiyyeeffatee kan hojjetu tahuunis ibsameera.

Negeenyi buhuura waan hunda waan taheef aadaa nagaan waliin jireenyaa cimsuufi gabbisuun barbaachisaa akka taheefi walitti buhiinsas dhiifama gachuun araara buusuun barbaachisaa tahuun himameera.

Akkuma ibiddi bishaaniin dhaamu walitti buhiinsa dhiifama gochuun nageenya mirkaneessuun barbaachisaa tahuunis sirna baniisa proojaktichaarratti ibsameera.

Rakkoon nageenyaa ummattoota godinaalee Geedihoo fi Gujii Lixaa gidduutti uumamee ture yeroo ammaa furamuun nageenyiifi tasgabbiin sadarkaa gaariirra akka jiruufi nageenyi waaraan akka mirkanaahuuf hunduu dhimmamee hojjechuu qaba jedhameera.

Dhaabbata Preesii Ityoophiyaatu gabaase.
",politics
2014,"Finfinnee, Amajjii 26, 2012 (FBC) – Mootummootni Misooma Baha Afrikaa (IGAD) Vaayirasiin Koroonaa naannichatti miidhaa akka hin geessisneef hojii dursanii ittisuu hojjechaa jiraachuu beeksise.

Biyyoonni miseensoota IGAD tatamsahina vaayirasichaa ittisuuf hojii durasanii ittisuu hojjechaa jiraachuu barreessaa olaanaan dhaabbaticha Dooktar Warqinaa Gabayahu ibsaniiru.


Aangahoonni biyyoota kanneenii maalummaa fi karaalee vaayirasichi ittiin daddarbu hawaasni akka hubatuu fi of eeggannoo taasiifamuu qabu irratti hojii hojjechaa jiraachuu himaniiru.

Vaayirasichi naannichatti mudachuuf carraa qabaatus miidhaa cimaa akka hin qaqqabsiifne biyyoonni kunneen qindoominaan hojjechaa akka jiran Dooktar Warqinaan himaniiru.

Dhibee kanaan Chaayinaatti namoota kuma 20 ol qabaman keessaa namoonni 426 duhaniiru.",politics
2015,"Finfinnee, Amajjii 26, 2012 (FBC) – Walgahiin Ministiroota Gaanfa Afrikaa Jibuutiitti gaggeeffama jira

Walgahiicharratti Ministiroonni Faayinaansii fi hoggantoonni hojii olaanoon Gaanfa Afrikaa; Ityoophiyaa, Jibuutii, Eertiraa, Keeniyaa fi Soomaaliyaarra walitti babbahan guyyaa lamaaf gaggeessa jiru.

Diingadee fi hariiroo naannoo biyyoota Gaanfa Afrikaa cimsuuf mariin adeemsifamaa jira.

Waltajjiin marii kanaan imaammata qopheessun biyyoota gidduutti sirna daldalaa cimaa uumufi jedhame.

Waltajjichi koriidaroota diinagdee, buhuuraalee misoomaa fi deeggarsa faayinaansii biroo taasisurratti xiyyeeffachuun gaggeeffama jira.

Misooma naannichaaf kan barbaachisu invastimantii Doolaara biiliyoona 15 walitti qabuu haala dandeesisurratti kallattii kan laatudhas jedhameera.",politics
2016,"Finfinnee, Amajjii 26, 2012 (FBC) – Israaheelii fi Sudaan hariiroo biyyoota lamaanii calmaatti cimsuuf waligalaniiru.

Muummeen Ministiraa Israaheel Beenmiin Neetaaniiyaahuun  daawwii hojiif guyyaa kaleessaa Yuugaandaa Intubee galaniiru.

Daawwii isaaniin cinatti preezdaanti mana mare walabummaa leetinaal jeeneraal Abduulfattaahi Albuurihaan waliin wal arguun marihataniiru.

Marii isaaniin hariiroo biyyota lameen gidduu jiru cimsuuf, dhimmoota garagaraatti waltumsaa fi qindoominaan hojjechuuf wali galuu isaanii ibsaniiru.

Muummeen Ministiraa Beenmiin Neetaaniiyaahuun, Sudaan wayita amma jijjiirama adeemsisaa jirtu biyyatti gara sadarkaa foyyahaatti ceesisuuf kan gargaaruu tahu beeksisaniiru.

Mariin hoggantoota lamaanii Namoota murasan kan beekamuu yoo tahu, preezdaantii Yuugaanda Yuuweerii  Muuseeviinii kan qophahee tahus ibsameera.

Dubbi himaan mootummaa Sudaan Faysal Saaliihi  daawwii fi maarii Preezdaanti Albuurihaan Yuugandatti taasisaafama jiraaniif oddeeffannoo kan hin qabne tahu himaniiru.

Kaabinoonni biyyattis dhimmicha irratti kan hin marihannee tahu kan himan dubbi himichi, preezdantichiis daawwiichaa wayita deebihan ibsa akka laataan himameera.

Maarii isaan waliin taasisaanifis angahoota Filisxeemoota aarseera.

Angahoonnii kunneen maariin hoggantoonni biyyota lamaani taasisaa kun siyaasaa dhooksaa hojjetamaa jiruudha jechuu mormaniiru.",politics
2017,"
Finfinnee, Amajjii 25, 2012 (FBC) – Qindoomina biyyoota baha Afrikaa itti fufsiisuuf Doolaarri Ameerikaa biiliyoonni 15 ni barbaachisa jedhame.
 
Biyyoonni Afrikaa shan hidhata diinagdee fi tumsa waloorratti Jibuutiitti marihachaa jiru.
 
Ministiroonni Maallaqaa Ityoophiyaa, Jibuutii, Eertiraa, Keeniyaa fi Soomaaliyaa hidhata diinagdee, invastimantii fi daldalaarratti marihachaa jiru.
 
Waltajjiin waloo harhaa kan ""Innisheetiivii Gaanfa Afrikaa"" waggaa tokkoon dura hundeeffamee fi biyyoota shanan hammatedha.
 
Muuxannoo sadarkaa addunyaarra jirurratti marihatamaa kan jiru yammuu tahu, hidhata kana cimsuuf Doolaarri Ameerikaa biiliyoonni 15 ni barbaachisa jedhaniiru.
 
Bara darbee eegalee geejiba, anniisaa fi buhuuraalee misoomaa diijiitaalaarratti waliigalteewwan mallatteeffamanii fi sadarkaan hojiirra oolmaa isaanii gamaaggamameera.
 
Ministir deettaan Ministeera Maallaqaa FDRI Dooktar Iyyoob Takkaalliny carraa hojii dargaggootaf uumuun, buhuuraalee misoomaa diriirsuu fi jireenya naannoo Gaanfa Afrikaa walitti buhiinsa keessa ture fooyyessuuf tumsaan hojjechuun ni barbaachisa jedhaniiru.
",politics
2018,"Finfinnee, Amajjii 25, 2012 (FBC) – Kibba Dhiha Buurkina Faasootti miidhaa namni hidhate tokko qaqqabsiiseen lubbuun namoota 20 darbuun ibsame.

Miidhaa torbee darbe magaalaa Basilgaajiitti lubbuu namoota 39 galaaftetti aanee miidha qaqqabsiifame tahuu himameera.

Aardii Afrikaatti baatii dhiyyoo as miidha namoonni hidhatan qaqqabsiisaan hammachaa dhufeera jedhame.

Miidhichi Faransaay naannoo Saahilitti loltoota dabalaataa 600 akka ergitu erga beeksifte booda kan rawwatamedha.

Bara Faranjoota 2012 as walitti buhinsa naannoo Saahilitti uumameen lubbuun namoota kuma 4 ol darbeera.",politics
2019,"Naannoo Oromiyaa godina Shawaa Kaabaa aanaa Dharraatti sirni Gadaa Oromoo haarome.

Sirnichi bakka abbootiin Gadaa, hoggansi amantaa, hoggansi godinaa fi aanaa, maanguddoonni, qeerroo fi qarreewwan keessummummaan argamanitti gaggeeffameera.

Haaromsa Gadaa kanarratti abbaa Gadaa Goobanaa Hoolaa fi abbootiin Gadaa miseensota gumii 7 argamaniiru.
",politics
2020," Muummee ministiraa FDRI Dooktar Abiy Ahimad jalqaba baatii dhuftuutti Ityoophiyaanotaa fi dhalattoota Ityoophiyaa biyyoota baha jiddugaleessaa jiraatan waliin Duubaayitti marihachuufi.
 
Emmireetota Arabaa Gamtoomanitti Imbaasiin Ityoophiyaa Faanaa Broodkaastiing Koorporeetitti akka himetti, muummee ministiraa Dooktar Abiy Gurraandhala 5 amma 7,2012 Ityoophiyaanota baha jiddugaleessaa jiraatan waliin ni marihatu.
 
Waltajjichaan haala waqtaawaa biyyaa, biyyoota keessa jiraatanitti mirgi isaanii eegamee kabajamanii akka jiraatan hojiilee hojjetamanii fi hojjetamuu qabanirrattis ni marihatu.
 
Waltajjii marii kanarratti Ityoophiyaanonnii fi dhalattoonni Ityoophiyaa Saawdii Arabiyaa, Liibaanoos, Kuwet, Oomaan, Kwaataarii fi Baahireen jiraatan ni hirmaatu.
 
Milkaahina marichaatif Emmireetota Arabaa Gamtoomanitti Imbaasiin Abu Daabii fi Waajjirri Qoonsilaa Duubaay ijaarramanii hojjechaa jiru.
",politics
2021,"Jijjiirramaan dura Ityoophiyaan sadarkaa jiguurra geesset turte jedhan muummee ministiraa Dooktar Abiy Ahimad.
 
Muummee ministiraa Dooktar Abiy Ahimad gaaffilee walgahii addaa Mana Maree Bakka Buhoota Ummataa FDRIrraa kahaniif deebii laataniiru.
 
Biyyattiin neetwoorkii mootummaa jijjiirramaaf gufuu tahaniin hidhamteet turteen ibsaniiru.
 
Kanaaf nuti ammoo fala yeroo gabaabaa fi yeroo dheeraa kaahuun sochohaa tureerra jedhaniiru.
 
Caasaa, hojimaataa fi hoggansa jijjiirrama eegalame sochoosu uumuun yeroo akka fudhatu Dooktar Abiy ibsaniiru.
 
Hariiroon mootummaa federaalaa fi naannoo jidduu jiru maal tahuu akka qabu heerarra kaahameera. Sana kabajuudhan hojjechaa jirras jedhaniiru.
 
Ityoophiyaa shororkeessuu fi jigsuuf Alshabaabii fi qaamoleen biroo sochohaa turaniiru; caasaan nageenyaa sana ittisuu fi tohachuuf hojiin hojjete cimaa waan taheefi malee rakkoo hamaatu dhalataayyu.
 
Manneen amantaa fi manneen barnootaa sadarkaa olaanaa humna nageenyaa hidhateen eegun amala haaradha. Amalli haaraan biyyattiitti uumamuu hin malle dhalachaa jiraachuu isaatin jedhaniiru.
 
Barattoonni butamuu ilaalchisee kan butame hin muulhatu, eenyummaan isaanii hin beekamu, kan butes hin beekamu; kanaaf mootummaanis sochii barbaachaa hojjechaa tureera.
 
Barattoota butaman jedhame keessaa kan ajjeefame hin jiru. Koreen dhaabbatee irratti hojjechaa kan jiru yammuu tahu, hojichi gaafa xumurame ibsa ni laannas jedhaniiru.
 
Biyya tokkotti qaamni hidhatee fi mootummaan lama hin jiraatu; kanaaf rakkoon Lixa Oromiyaa karaa nagayaatin akka hiikamu fedhii qabna. Yoo tahuu dide garuu seera kabachiisun dirqama taha jedhaniiru. Rakkoon Kibba Oromiyaa garuu tasgabbaahaa jiraan ibsaniiru.
 
Rakkoo Lixa Oromiyaa qaama karaa nagayaatin nan fura jedhuuf, tumsa ni taasisna; mootummaan kanarratti rakkoo hin qabu; obboleeyyan akka walajjeesan waan hin barbaannef jedhaniiru muummee ministiraa.
 
Dhaabbilee mootummaa guutummaan yookin gariin gara dhuunfaatti ceesisuun of eeggannaa barbaada waan taheef, xiyyeeffannoon irratti hojjenna jedhan Dooktar Abiy Ahimad ibsa mana mareef laataniin.
 
Dhuunfaaf yoo dabarfaman, burjaajjii fi hanni akka hin uumamne of eeggannoo ni taasifama. Dhuunafaafis yoo dabarfaman, invastaroonni carraa hojii fi waan dabalataa itti idahuu qaba jenneet amannaan ibsaniiru.
 
Paartiin biyya bulchu, Paartii Badhaadhinaati; muummee ministiraa Mana Maree Bakka Buhoota Ummataatin muudame mirga kaabinee gurmeeffachuu fi raggaasifachuu ni qaba.
 
Namoota Tigraayii dhufan hin dhiibnu, nan dhiiba jedhee kan yaadus yoo jiraate kan dogongore. Mootummaan federaalaa mootummaa naannoo Tigraay waliin hojii waloo ni hojjeta jedhan.
 
Filannoon baranaa akka nagayaan xumuramu hunduu tumsuu qaba. Rakkoon jiraatullee filannoo gaggeessun nageenya biyyaatifuu murteessadha.
 
Qabeenyaa fi maallaqa alatti kuufame biyyaaf deebisiisun fedhii fi tumsa biyyoota alaa gaafata. Fedhiin isaanii jiraatus deebisiisun garuu adeemsa gaafata jedhan.
 
Dhimmi Hidha Haaromsaa akkataa faayidaa Ityoophiyaa eegee fi biyyoota ollaa hin miinen raawwatama.
 
Maricha xumuruun Ityoophiyaa, Sudaanii fi Gibtsiifis faayidaadha jedhaniiru.
 
Jijjiirramaa eegalee amma ammaatti Doolaarri miiliyoonni 22.9 fi warqeen kiilo giraamni 14 Baankii Biyyoolessaa Ityoophiyaatif galii taheera.
 
Daandiin Wallagga Buree akka xumuramuuf koontiraaktara biroof dabarsuun hojjetameeran ibsaniiru muummee ministiraa.
 
Rakkoon neetwoorkii Lixa Oromiyaa ooppireeshiniin rakkoo nageenyaa achitti gaggeeffamu akkauma xumurameen, bifa ni qabataan ibsaniiru.
",politics
2022,"Muummeen Ministira Kaanaadaa Jastiin Tiruudoo Ityoophiyaa daawwachufi.
 
Muummeen Ministira Kaanaadaa Jastiin Tiruudoo daawwanna isaanii Kan Ardii Afrikaan Ityoophiyaarraa eegalu.
 
Daawwannaa isaanii baatii Faranjoota Gurraandhala 6 hanga 14, 2020 turuun erga Ityoophiyaa daawwataniin booda gara Seenegaalis ni imalu jedhame.
 
daawwannaa isaaniis dhimmoota carraa dinagdee fi badhaadhinaa, jijjirama qilleensaa,demookraasii fi walqixummaa dubartootaarratti baldhinaan akka marihatamu Waajjirri Mummee Ministirri biyyatti beeksiseera.
 
Turtii isaanii Preezdaanti Sahilawarq Zawdee fi Muummee ministira Dooktar Abiy Ahimad waliin ni marihatuus jedhameera.
 
Ityoophiyaa fi Kanaadaan bara 1965 hariiroo hawaasummaa kan eegalan.
",politics
2023,"Yaahiin Hoggantoota Gamtaa Afrikaa 33ffaan Guraandhala 1 fi 2 Finfinneetti ni gaggeeffama.
 
Yaahii kana hordofuuf miidiyaaleen 320 biyyoota garagaraa irraa galmaahuu isaanii Abbaan Taayitaa Broodkaastiingii Ityoophiyaa beeksiseera.
 
Miidiyaaleen kunneen Ardii Afrikaa, Awurooppaa, Eeshiyaa, Ameerikaa Kaabaa fi Kibbaarraa kan dhufan tahuutu ibsame.
 
Miidiyaalee Yaahii kana gabaasuuf dhufan keessummeessuuf baatii tokkoon dura qophiin eegalamuu, Abbaan Taayitichaa ibseera.
 
Hanga guyyaa kaleessatti miidiyaaleen idila addunyaa 320 galmaahuu isaanii daayreektarri damee miidiyaa alaa obbo Mahammad Sahid dubbataniiru.
 
Abbaan Taayitichaa ogeeyyiin miidiyaalee Viizaa akka argataniif Eejansii galmeessa ragaalee lammumaa fi Immigreeshiif maqaa isaanii erguu dubbataniiru.
 
Miidiyaaleen kunneen eeyyama gabaasaa fudhachuun hojii isaanii haala akka raawwataniif qaama dhimmi ilaalu hunda waliin hojjetamaa jiraachuu obbo Mahammad himaniiru.
 
Yaahiin Hoggantoota Gamtaa Afriikaa 33ffaan kun mata duree ‘Ardii sagaleen dhukaasaa keessatti hin dhagahamne gochuun misooma isheef haala yaa mijeessinuh jedhuun gaggeeffama.
",politics
2024," Madrak yaahii waliigalaa 16ffaasaa gaggeessaa jira.
 
Tokkummaan Demokraatawa Federaalawaa Itoophiyaa Madrak yaahii waligalaa 16ffaa isaa Finfinneetti gaggeessaa jira.
 
Yaahicharratti hoggansi paartichaa Proofeesar Mararaa Guddinaa fi Proofeesar Bayyanaa Pheexroos dabalatee kanneen biroo, miseensonnii fi deeggartoonni paartichaa argamaniiru.
 
Dura taahaan Madrak Proofeesar Mararaa Guddinaan filannoo biyyoolessaa baranaa amanamaa, naga qabeessa, haqa qabeessaa fi demokraatawa taasisuuf hunduu gaheesaa bahachuu qaba jedhaniiru.
 
Itoophiyaa daandii qaxxaamuraarra jirtu utubuun, biyya haaromtee hundaaf taatu ijaaruuf paartichi hojjechaa jiraachuus eeraniiru.
 
Yaahichaan qabo yaahiin 15ffaa raggaheera.
",politics
2025," Briitaaniyaan ifatti Gamtaa Awrooppatiin adda baate.
 
Adda bahumsichi lammiilee dhimmicha mormaniin dabaalamuun ifoomera.
 
Briitaaniyaan miseensummaa Gamtaa Awrooppaa waggaa 47tin ifatti adda baatetti.
 
Landanitti adda bahumsicha deeggaruun addabaabahii bahaniiru.
 
Aayarlaandii fi Skootlaanditti ammoo Briitaaniyaan gamtichaan adda bahuun mormameera.
 
Gamtaan Awrooppaatis alaabaa Briitaaniyaa waajjirasaa muummee Braasalsii buusera.
 
Muummee ministiraa Briitaaniyaa, Booriis Joonsan biyyaa fi lammiilee biyya isaanii qixa tajaajiluuf kan hojjetan tahuu ibsaniiru.
 
Lammiileen Briitaaniyaa gamtichaa bahuuf murteessuun sagalee kan laatan waggaa sadan harhaa ture.
 
Egasii akkaataa adda bahumsaarratti marihatamaa tureera.
",politics
2026,"Muummeen Ministiraa FDRI Dooktar Abiy Ahimad Ityoophiyaa Guyyaa injifannoo Adwaa ilaalchisuun ummata Ityoophiyaa hundaaf ergaa baga geessanii dabarsaniiru.
 
Injifannoon Adwaa qabeenya guddaa dhaloota dhalootatti darbaa dhufee fi gara fuulduraattis itti fufuudha jedhan.
 
Adwaan dirree lammiileen Ityoophiyaa hedduminaa fi tokkummaa itti agarsiisaniidha.
 
Injifannoon kun injifannoo seenaa keessaatti garagaarummaa keenyaan tokkummaa fi jaalaala biyyaaf qabnu itti muulhifneedha jedhan Dooktar Abiy ergaa isaaniin.
 
Xaaliyaaniin garagaarummaa Laammiilee Ityoophiyaa fayyadamuun saboota fi ummattoota adda qooduun kooloneefachuuf yaaliin goote garaagarummaa keessatti tokkummaan lammiileen Ityoophiyaa dhimma biyyaarratti qabaniin osoo hin milkoofne hafee jira jedhan.
Lammiileen Ityoophiyaa yeroo waraanaa Adwaa bulchiinsaa , Walqixummaa fi eenyummaarratti gaaffilee hedduu qabatanis dhimma biyyaarratti araarama tokko malee wareegamaa barbaachisu waliin kaffalaniiru jedhan.
 
Kanaafis gootoonni saboota fi ummattoota Ityoophiyaa waraanicharratti qooda fudhatantu ragaadha jedhan eragaa dabarsaniin.
 
Xaaliyaaniin rakkoo keessoo kanatti fayyadamuun humna birmaddummaa Ityoophiyaa tiksuuf kutannoo qabu kana diiguuf tooftaan fayyadamte gootonni yeroo sanaa jaalaala fi quuqqama biyyaaf qabaniin jalaa fashaleessaniiru.
 
Gaaffiin kamuu deebihuu kan dandahu yoo biyyi jiraatte, kanaaf lammiileen Ityoophiyaa birmaddummaa biyyaarratti kutannoon diinaa ofirra ittisuuf waliin dhaabbachuu qabu jedhan Dooktar Abiy ibsa laataniin.
 
Waggoota 40n booda Xaaliyaaniin Ityoophiyaa weeraruuf yeroo deebiteetti, garaagarummaan uumamme ishee fayyadee ture jedhan.
 
Qoodinsii muulhchuu fi qophummaan dhabamuun Ityoophiyaan gatii guddaa akka kaffaltu ishee taasisee ture jedhan.
 
Lammiileen Ityoohiyaa hundinuu injifannoo Adwaa kanaarra barachuun badhaadhinaa egeree biyyaa mirkaneessuuf kutannoon yoo hin hojjenne, badiin gahuu olaanaa waan tahuuf badhaadhina biyyaaf garaagarummaa tokko malee yaa hojjennu jechuun ergaa dabarsaniiru.",politics
2027,"Jilli Ityoophiyaa af yaahii Mana Maree Bakka Buhoota Ummataa FDRI obbo Taaggasaa Caafotiin duurfamu Jibuutii daawwate.
 
Obbo Taaggasaan mana maree biyyattiitti argamuudhan haasaa taasisaniiru.
 
Obbo Taaggasaan walgahii mana marichaa 8ffaarratti argamuudhan haasaa taasisaniin, hariiroon biyyoota lamaanii gama diinagdee, hawaasummaa fi siyaasan cimaa jiraachuu ibsaniiru.
 
Kun ammoo mootummoonni biyyootii lamaanii kutannoo qabaniin kan utubame tahuu eeran.
 
Obbo Taaggasaan hariiroon manneen maree biyyoota lamaanii daran jabaachuu akka qabus kaasaniiru.
 
Jilichi Jibuutii kan daawwate affeerraa preezdaantii Mana Maree Bakka Buhoota Jibuutii Alii Hoomadiini.
 
Buufata Jibuutiitti argamuudhanis hojiilee xaahoo gara Ityoophiyaatti geejibsiisuuf hojjetamaa jiru daawwataniiru.
 
Daawwicharratti Jibuutiitti Ambaasaaddarri FDRI Abdulaaziiz Mahaammad argamaniiru.
",politics
2028,"Kooriyaan Kaabaa sababa dhibee Koroonaatin diippiloomaatota biyyattii gadi dhiisanii bahuu barbaadaniif eeyyama laatte.

Daandiin Qilleensaa Kooriyaa Kaabaa diippiloomaatotaa fi hojjettoota dhaabbilee idil addunyaa Piyoongiyaangii gara Raashiyaa fi biyya isaaniitti deebihuu barbaadaniif balalii addaa qopheessuu isaa beeksiseera.

Balalliin kun Jimaataa eegalee hojiirra kan oolu tahuun ibsameera.

Piiyoongiyaang lammiilee alaa baatii tokkoo oliif qophaa tursiisuu isheetu himame.

Biyyattiin sababa dhibee koroonaatin daangaa ishee cufuun ishee kan yaadatamudha.

Biyyattiitti yeroo ammaa namni vaayrasii koroonaatin qabame hin jiru jedhameera.

Ameerikaattis namoonni 6 dhibee kanaan duhaniiru.

Bulchiinsi preezdaantii Ameerikaa Doonaald Traamp balalii gara Iiraan, Xaaliyaanii fi Kooriyaa Kaabaatti taasifamu dhorkera.

Vaayrasiin koroonaa Xaaliyaanirra kahuun biyyoota Awrooppaa, Ameerikaa, Eeshiyaa fi Afrikaatti babalhachuutu himame.

Waliigala biyyoota 58 keessatti muulhateera. Afrikaattis biyyoota 6 keessatti kan muulhate yoo tahu, Naayjeeriyaa, Gibts, Aljeeriyaa, Moorookoo, Seeneegaalii fi Tuuniiziyaa keessatti namoonni dhibee kanaan qabaman yaalarra jiru jedhame.

Hanga ammaatti namoota kuma 90 ol dhibee kanaan qabaman keessaa namoonni kumni 3 ol duhaniiru jedhame.nChaayinaa magaalaa Hoong Koongitti vaayrasiin koroonaa namoota hedduurratti jeequmsa sammuu uumaa jiraachuun himame.

Hoong Koongitti hanga ammaatti namoonni dhibba tokko vaayrasichaan kan qabaman yoo tahu, namoonni lama ammoo duhaniiru.

Bara Faranjootaa 2003 bulchiinsichuma keessatti dhibeen saars namoota 300 tahan ajjeeset ture.

Sababii kanaan jiraattonni Hoong Koong seenaan darbe sun nutti deebihaa laata jechuun jeequmsa sammuu keessa galuun isaani himameera.

Vaayrasiin koroonaa uumamuun walqabatee muddamaa fi jeequmsa sammuu kahumsa godhachuun qorannoo kan hojjete Yuunvarsiitin Hoong Koong beektonni magaalichaa 1/3 tahan jeequmsi sammuu yoo isaan mudatu, namoonni %11  tahan ammoo mukaahu keessa galaniiru jedha.

Jiraattoni Hoong Koong kuma 10 tahan hojii isaanii mana jireenyaa isaanii taahanii kan hojjetan yoo tahu, nyaataa fi wantoota barbaachisoo mana keessatti kuusa jiraachuun ibsameera.

Dhiyeessiin uffata fuula ittiin haguuggatanii fi harka ittiin qulqulleeffatan yeroo dheeraaf rakkoo ture jedhameera.",politics
2029,"Falaasamni Paartii Badhaadhinaa Idahamuun; walqixxummaa ummataa kan mirkaneessudha jedhan preezdaantiin mootummaa naannoo Hararii obbo Ooruddiin Badriin.
 
Preezdaantiin naannoo Hararii obbo Ooruddiin Badrii fi itti aanaan preezdaantii mootummaa naannoo Somaalee obbo Muusxafee Mahaammad walgahii hoggansa Paartii Badhaadhinaa naannoo Hararii fi magaalaa Dirree Dawaa magaalaa Hararitti taahamaa jirurratti argamuudhan ergaa dabarsaniiru.
 
Obbo Ooruddiin haasaa waltajjicharratti taasisaniin falaasamni Paartii Badhaadhinaa Idahamuun; walqixxummaa ummataa kan mirkaneessudha jedhaniiru.
 
Paartichi eenyummaa ummattootaa fi tokkummaa biyyaa bifa madaalawaa taheen kan keessummeessudha jedhan.
 
Kunis biyya cimaa ijaaruuf ni gargaara jedhan.
 
Obbo Muusxafeen gama isaanitiin ummanni baha Ityoophiyaa aadaa waljaalachuu, walkabajuu, idahamuu, tumsaan waliin jiraachuu qaba jedhaniiru.
 
Obbo Muusxafeen waggoottan lamaan darbanitti gaaffii ummataatin jijjiirrama dhufeen; olaantummaa seeraa kabachiisuu, nagaa fi haqa mirkaneessuu, ummata fayyadamaa taasisuurratti hojiin jajjabeessaa tahe hojjetamuu ibsan.
",politics
2030,"Preezdaantii sodaachifamuun guyyaa tokko qofa aangorra turan.

Giinii Biisaawitti filannoo falmisiisaan gaggeeffamuun walqabatee preezdaantonni lama biyyattii akka gaggeessan yoo murtaahullee preezdaantii tokkoffaan Siipriyaanoo Kasaamaa turtii guyyaa tokko booddee aangoo gadi lakkisaniiru.

Preezdaantichi guyyaa tokko qofa aangorra akka turuuf sababni isaan dirqisiise ergaan sodaachisoo si ajjeefna jedhu waan isaan qaqqabeef yoo tahu, ""jireenyakoof na yaaddessa"" jedhaniiru.

Preezdaant Siipriyaanoo Kasaamaa kan filataman qaama seera baaftuun  yoo tahu, kunis kan tahe filannoo baatii Muddee biyyattiitti  gaggeeffameen walqabateeti.

Preezdantiin biroon ammoo Umaroo Siisookoo Embaaloo waadaa preezdantummaa rawwataniiru.

Boordiin filannoo biyyattii morkataa Umaaroo Siisookoo Embaaloo kan tahan Doomingoos Siimoos Pereeraa sagalee %54-46 injifateera jechuun labseet ture.

Preezdaantiin duraanii Joosee Maaryoo Vaaz preezdaantii haaraa  Umaaroo Ambaaloof torbee dabre sirna turerratti aangoo isaanii dabarsaniiru.

Siimoos Pereeraa wal harkaa fudhiinsa aangoo hin fudhadhu jedhaniiru. Sababiin isaa paartiin injifate seera hin qabu jechuun filannoon hatameera jedhan.

Kanaan walqabatee manni murtii waliigalaa biyyatti hanga murteessutti dubbi himaa paarlaamaa biyyattii Siipriyaanoo Kasaamaa eeggataa preezdaantii akka tahaniif muudee ture.

Preezdaant Siipriyaanoo Kasaamaa aango gadi lakkisuun walqabatee waajjirri ministirootaa cufameera.

Meeshaa waraanaa ciccimoon marfameera.

Biyyichatti jeequmsi cimaan uumamuus dandaha jedhameera.",politics
2031,"Taalibaan loltoota mootummaa Afgaanistaan irratti haleellaa raawwatu cimsee kan itti fufu tahuu beeksise.

Taalibaan nageenya waaraa Afgaanistaanitti buusuuf guyyaa tokkoon dura Ameerikaa waliin waliigaltee mallatteesset ture.

Wali galtichaan Afgaanistaanitti rakkoo nageenyaa mudataa jiru furuuf, gareen hidhatee sochohu mootummaa biyyattii waliin marii nageenyaa taasisu cimsee itti fufuu akka qabu akeeka.

Yaatahu malee Taalibaan waligalticha kan kabaju amma mootummaan loltootasaa kuma 5 hiikutti jedheera.

Kanarra darbee loltoota mootummaa Afgaanistaan irratti haleellaa qaqqabsiisu cimsee kan itti fufu tahuu ibseera.

Preezdaantiin Afgaanistaan Ashiiraaf Gaaniin gama isaanitiin, Taalibaan waliin gama hidhamtoota hiikuun waligaltee hin qabnu jedhaniiru.

Biyyi isaanii warreen mana adabaa jiran gadi dhiisuuf qophii kan hin qabne tahu kan ibsan preezdaantichi, kanaafis haalli marii nageenyaaf tahu duursuu akka qabu ibsaniiru.",politics
2032," Mariin imala qabsoo Oromoorratti xiyyeeffate godina Baalee Lixaa magaalaa Roobee Galma Abbaa Gadaatti taahamaa jira.

Waltajjicharratti gorsaa olaanaan muummee ministiraa obbo Leencoo Baatii, abbootiin amantaa, abbootiin Gadaa, abbootiin qabeenyaa fi bakka buhoonni hawaasaa aanaalee godina Baalee Lixaa argamaniiru.

Obbo Leencoon qabsoon Oromoo buhaa bayii fi gufuu hedduudhan sakaalamaa turteera jedhan.

Yeroo ammaas gaaffiin Oromoo deebii argachaa jira jedhaniiru.
",politics
2033,"Waajjirri Mana Maree Qindeessituu Hirmaannaa Ummataa Ijaarsa Hidha Haaromsaa Guddicha Ityoophiyaa raawwii hojii baatii 6 gamaaggame.
 
Waltajjichaan hojiin baatii 6n jalqabaa bara 2012 gamaaggamameera.
 
Gamaaggamamichis kan gaggeeffame manneen maree qindeessituu naannolee fi bulchiinsa magaalaa Dirree Dawaa waliini.
 
Rakkooleen addaddaa turanis hirmaannaan ummanni hidhichaaf taasisu itti fufuun ibsameera.
 
Yeroo itti aanuttis hirmaannaa ummataa cimsuuf sosochiin ni taasifama jedhameera.
 
Mariin harha eegalame guyyaa boriis itti fufuun gaggeeffama jedhameera.
 
Milkaahina ijaarsa Hidha Haroomsaatif hirmaannaa ummataa cimsuuf deeggarsa ergaa gabaabaa 8100Atiin walitti qabamu marsaa 3ffaa gaggeessuuf qophaahuus waajjirichi ibseera.
 
Sagantaa galii walitti qabuu ergaa gabaabaa ‘8100Ah tiin Birrii miliyoona 20.5 walitti qabuuf karoorfamuunis eerameera.
 
Deeggarsa ergaa gabaa ‘8100Ah marsaa jalqabaatin Birrii miiliyoonni 80, marsaa 2ftatin Birrii miiliyoonni 49.1 walitti qabameera.
",politics
2034,"Ministeerri Nageenyaa fi Waldaaleen Siiviikii tumsaan hojjechuufi.
 
Tumsaan hojjechuudhafis waliigalteen qophaahera.
 
Waliigaltee qophaaherrattis qaamolee dhimmi ilaallatu waliin mariin gaggeeffameera.
 
Waliigalteen qophaahe nageenya, walitti buhiinsa furuu, filannoo fi demokraasiirratti Waldaalee Siiviikii waliin tumsaan hojjechuu kan dandeessisu jedhameera.
 
Ministir deettaan Ministeera Nageenyaa aadde Firehaalam Shibaabbaaw mootummaan ejjennoo waldaalee siiviikiirratti qabu geeddaruusaa ibsaniiru.
 
Mootummaan waldaalee siiviikii waliin tumsaan hojjechuu barbaadas jedhaniiru.
 
Waliin hojjechuufis ulaagaaleen tumsaa 10 kaahamaniiru.
 
Mirga namoomaa, ijaarsa demokraasii, mirga daahimmanii fi dubartootaa, hojiirra oolmaa seeraa xiinxaluu, olaantummaa seeraa kabachiisuu, walitti buhiinsaa fi furmaata isaarratti hojjechuun isaan muraasa tarreeffamanidha.
 
Waliigaltichi mariidhan booda raggahee amma sadarkaa gadiitti hojiirra oolas jedhameera.
",politics
2035,"Wiirtulee waliigalchiistuu manneen murtiitin qajeelfaman cimsuuf waliigalteen mallattaahe.
 
Manni Murtii Waliigalaa Federaalaa fi Wiirtuun Waliigalchiistuu fi Abbaa Seerummaa Dhuunfaa Ityoophiyaa wiirtulee waliigalchiistuu manneen murtii federaalaa keessatti hundaahan cimsuuf harha waliigaltee mallatteessaniiru.
 
Waliigaltichas itti aanaan preezdaantii Mana Murtii Waliigalaa Federaalaa obbo Salamoon Araddaa fi dura taahaan boordii Wiirtuu Waliigalchiistuu fi Abbaa Seerummaa Dhuunfaa Ityoophiyaa aadde Haaragawayin Ashannaafii mallatteessaniiru.
 
Waliigaltichi wiirtulee hundaahan cimsuudhan faayidaa hawaasaa caalmaan milkeessufi jedhameera.
 
Wiirtulee hundaahan loojastiiksii fi galteedhan cimsuudhan mijatoo gochuudha.
",politics
2036,"Lakkoofsa afaan hojii federaalaa dabaluun, biyya afaanota hedduu qabdu ijaaruu dandeessisa jedhan hayyoonni. 

Manni Maree Ministirootaa Sanbata darbe misooma afaan dabalataa raggaasisuun isaa ni yaadatama.

Dhimmicharratti hayyoonni Faanaa Broodkaastiing Koorporeet waliin turmaata taasisanis, afaanota dabalataa afaan hojii federaalaa gochuun tokkummaa biyyaa jabeessuun, sabdaneessummaa cimsa jedhan.

Yaanvarsiitii Finfinneetti daayreektarri Akkaadaamii Afaanotaa fi Aadaa Dooktar Mulgeetaa Siyyuum afaan hojii heddummaachun tokkummaa fi waliigaltee biyyoolessaatif gahee qaba jedhu.

Garaagarteewwan araarsudhaan xinsammuu sabdaneessummaa daran cimsa jedhan.

Yuunvarsiitii Finfinneetti qorataan sabdaneessummaa Dooktar Hayraddiin Tazarraan murtichi sabdaneessummaa biyyaa cimsuuf gumaacha qaba jedhu.

Carraa hojii balhinaan uumuu, tokkummaa biyyaa fi sabdaneessummaa caalmaan dhugoomsuuf afaan hojii dabalataa ni barbaachisa jedhu.",politics
2037,"Filannoo bara kana gaggeeffamuun walqabatee odeeffannoowwan sobaa miidiyaalee hawaasatiin tamsahan rakkoo akka hin uumne hojjetamuu akka qabu hayyoonni himan.

Filannoo biyyoolessaa bara 2012rratti miidiyaaleen hawaasaa odeeffannoo sobaatin gufuu siyaasaa fi rakkoo nageenya lammiilee akka hin taane hojjetamuu qaba jedhaniiru hayyoonni Faanaa Broodkaastiing Koorporeet waliin turmaata taasisan.

Seerotaa bahan hojiirra oolchuu, itti gaafatamummaa fi odeeffannoowwan sobaa adda baasuun lammiileef odeeffannoo dhugaa ariitiin qaqqabsiisuun dhimma yeroo hin laanne jedhan.

Qorattoonni dhimma nageenyaa Seenegaal, Aljeeriyaa, Chaadii fi Xaaliyaan, waggoottan dhiyoo asitti filannoo biyyoota garaagaraatti gaggeeffameen odeeffannoowwan sobaa miidiyaalee hawaasatiin tamsahaniin dhiibbaa guddaa uumuun darbuu ibsaniiruu.

Ityoophiyaanis filannoo biyyoolessaa bara 2012tin rakkoon biyyoota kanneenitti mudate akka ishee hin mudanne muuxannoo fudhachuu qabdiin dhaamaniiru.

Qorataan dhimma nageenyaa lammii Seenegaal Eeriik Fuwaad, odeeffannoo sobaa tamsahan ittisuuf tattaaffiin miidiyaalee idilee murteessaa tahuu ibsu.

Qorataan lammii Aljeeriyaa Hamdaan Burjaa gama isaanitiin , odeeffannoo sobaa wayita arginutti dhugaa isaa baruuf dhamahuu qabna jechuun ibsaniiru.

Mootummaan seera baasurra darbee hojiirra oolchuu, hoji raawwachiistonnis odeeffannoo sobaa tohachuuf ciminaan hojjechuu akka qaban himaniiru.

Odeeffannoowwan sobaa ittisuun kan dandahamu marii taasisuun iftoomina uumuun tahuu ogeessi dhimma nageenyaa lammii Xaaliyaan Penaanizoon dubbataniiru.

Lammiin Chaad Kileemaa Aboofatiim, odeeffannoowwan sobaa sammuu namoota hedduu miidhaa jiraachuu ibsu.

Silaabbaat Maannaayyeetu gabaase.
",politics
2038," Ministirri Ministeera Dhimma Alaa FDRI obbo Gadduu Aandaargaachaw Jaappaanitti Proofeesara Yuunvarsiitii Fuukowaakaa Maatisufuujii Koojii waliin marihataniiru.
 
Obbo Gadduu Aandaargaachaw mootummaan Jaappaan misooma Ityoophiyaatif deeggarsa taasisaa jirtu dinqisiifataniiru.
 
Yuunvarsiitiin Fuukowaakaa biyya keenyatti magaalota garagaraatti kosii gogaa maqsuu waliin walqabatee hojiiwwan hojjetamuuf deeggarsa barbaachisu akka taasisus mirkaneessaniiru.
 
Proofeesar Maatisufuujii Koojii gama isaanitiin Yuunvarsiitiin Fuukowaakaa erga hundeeffamee eegalee magaalota Jaappaan garagaraatti jijjiirama qabeenya qilleensaa fi haala taahumsa lafaa waliin walqabatee hojii buha qabeessa akka hojjete; magaalota Ityoophiyaa garagaraattis akka hojjetu himaniiru.
",politics
2039,"Obbo Abbee Saannoo preezdaantii Baankii Daldalaa Ityoophiyaa tahuun muudaman.
 
Obbo Abbeen Pirezdaantii baankichaa duraanii Obbo Baacaa Giinaatiin bakka buhuun harha muudamaniiru.
 
Guyyaa harhaa preezdaanti duraanii obbo Baacaa Giinaa fi miseensoota hoggansaa biroo waliin wal harkaa fuudhinsa hojii taasisaniiru.
 
Obbo Abbeen waggoota dheeradhaaf preezdaantii Baankii Intarnaashinaalii Oromiyaa tahuun tajaajilaa turuun isaanii ni yaadatama.
",politics
2040,"Boordiin Filannoo Biyyoolessaa Ityoophiyaa komii paartilee siyaasaarraa dhiyaatef, qaamoleen komiin irratti dhiyaate ibsa akka laatan waamicha dhiyeesse.

Boordichi;
1/ Paartiin Demokraasummaa Tigraay hidhaa, sodaachisoo fi waajjira irratti cufuun irra gahuu,
2/IZEMAn walgahiin jalaa gufachuu, Goondarii fi Dabra Birihaanitti waltajjiin akka gufatu qaamoleen nageenyaa tumsa gochuu,
3/Paartiin Biyyoolessaa Oromoo, hidhaa, cufamuun waajjiraa, taappeellaan jalaa kaafamuu, sodaachisoon irra gahuu,
4/KFOn sodaachisoo fi hidhaan miseensotaa irra gahuu,
5/ABOn mallattoo hundeessituu saamamuu, hidhaan miseensotaa irra gahuu,
6/ Dhaabbanni Demokraasummaa Geedehoo sanadaa fi mallattoo guutinsaa saamamuu isaanii himachuu beeksiseera.

Haaluma kanaan Gurraandhala 26 fi 27,2012 qaamoleen mootummaa sanadoota deebii dhimmichaa qabachuudhan boordichatti dhiyaatanii ibsa akka laatan waamicha dhiyeessera.

Deebii akka laatan kan waamamanis;
•Mootummaa naannoo Tigraay
•Mootummaa Naannoo Oromiyaa
•Koomiishinii Poolisii Amaaraa
•Koomiishinii Poolisii Ummattoota Kibbaa
•Koomiishinii Poolisii Oromiyaa
•Godina Shawaa Bahaa, Poolisii Baatuuti.
",politics
2041," Preezdaantiin FDRI Saahilawarq Zawdeen hoggansa Kookaa Koollaa Kaampaanii waliin marihatan.
 
Preezdaant Saahilawarq jila dura taahaa dhaabbatichaa Jams Kuuyinsiin duurfamu waajjira isaaniitti simatanii mariisisaniiru.
 
Jilichi dhaabbatichi hojiilee babalhisuu invastimantii Ityoophiyaatti hojjeturratti ibsa laataniiru.
 
Preezdaant Saahilawarq Ityoophiyaan invastimantiif qophii tahuu ibsaniiru.
 
Kookaa Koollaa Kaampaaniin Ityoophiyaatti hojii ega eegalee waggoota 60 lakkoofsiseera.
",politics
2042,"Mana Maree Qindeessituu Hirmaannaa Ummataa Ijaarsa Hidha Haaromsaa Guddicha Ityoophiyaa yaahii idilee 12ffaasaa gaggeesse.

Sadarkaa ijaarsa hidhichaa, waliigaltee Ityoophiyaa, Sudaanii fi Gibts, dhimma biyyoota yaaha gadaanuurratti ministirri Ministeera Bishaan, Jallisii fi Inarjii FDRI Dooktar Injiinar Silashii Baqqalaan ibsa laataniiru.

Adeemsa waliigalteerratti Ameerikaan taajjabdummaarraa gara giddugaltummaatti haalli itti ceete jiraachuu ibsuun, gama Ityoophiyaatin gochichia fudhatama kan hin qabne tahuu mirkaneessaniiru.

Itti aanaan muummee ministiraa fi walitti qabaan mana marichaa obbo Dammaqaa Makonnin gama isaanitiin, adeemsi waliigaltichaa iftoomina akka qabaatuf Ameerikaa fi Baankiin Addunyaa taajjabdummaan akka hirmaatan taheera jedhan.

Haatahuutii kana hin hojjetinaa, kana ammoo mallateessaa wanti jedhu sirrii miti jedhaniiru.

Adeemsi waliigaltee fulduratti gaggeeffamu faayidaa Ityoophiyaa bifa eegsiseen tahuu akka qabu himaniiru.

Yaahicha irratti ministirri Ministeera Dhimma Alaa FDRI obbo Gadduu Aandaargaachaw, itti gaafatamaan prees sakreetaaryaatii Waajjira Muummee Ministiraa obbo Nugusuu Xilaahuunii fi abbootiin amantaa akkasumas miseensonni mana marichaa aragamaniiru.
",politics
2043,"Ambaasaaddar Maahileet Hayiluu Ambaasaaddarootaa fi Dippiloomatoota Gamtaa Awrooppaa walin marihataan.

Itti waamamtun dhaabbii Ministeera Dhimma Ala FDRI Ambaasaaddar Maahileet Hayiluu ambaasaaddaroota fi dippiloomatoota biyyoota miseensa gamtaa Awrooppaa walin marihataniiru.

Marii isaaniin wayita amma sadarkaa idil addunyaatti babalhachaa kan dhufee daddabarsaa meeshaalee waraana hirhisuuf gama kanaan tarkaanfii Gamtaa Awurooppaa fudhataa jiru irratti marii taasisaniiru.

Akkasumaas walqixxuummaa koorniyaa, jijjiirama qabeenya qilleensaa fi dhimmoota hawwasummaa, nageenya idil addunyaa irratti marihataniiru.

Gamtaan Awurooppaa meeshaa waraanaa niwukilaraa hojirraa akka hin oollee fi akka hin babalhanneef wali galtee idil addunyaa irra gahanii fi daddabarsaa meeshaa waraanaa hirihsuuf waligaltewwan waliif mallatteessaan hojirraa ochuuf xiyyeeffaannaan sochii taasisaa jiraachuu himaniiru.

Kanarra darbees ambaasaaddaroonni yeroo itti anuuf karoora gamtichaan hojirraa oluu yaadamee irratti ifaa waliif taasisuu ragaan ministeera dhimma alarraa argamee ni mulhdhisa.
",politics
2044,"Raashiyaa fi Tuurk dhukaasa Sooriyaa Idiliib dhaabuuf waliigaltee haaraa hojirraa oolchuu eegalaniiru.

Mooskootti preezdaantiin Raashiyaa Vilaadmeer Puutiinii fi gitni isaani Tuurk Reesiip Xaayiip Erdoohaan waliigalticharra gahaniiru.

Waligaltichi finciltoota Tuurkiin deeggeramani fi loltoota mootummaa Alaasaadii Raashiyaan deeggeraman itti fufiinsaan waraana hamaa erga taasisaanii booda jedhame.

Buhuura waliigaltichaan loltoonni Raashiyaa fi Tuurk iddoowwan waliin tohatan, akkasumaas bakkeewwaan sochii loltummaa irraa bilisa tahuu qaban adda bahaniiru.

Idiliib qabeenya finqiltoota Sooriyaa taatuus, iddicha tohachuuf loltoonni Baashiir Alaasaadi irra deddeebiin haleellaa qaqqabsiisaa turaniiru.
Waliigaltichaan dura haleellaa qaqqabeen loltoonni Tuurk 60 tahan ajjeefamaniiru.
Walitti buhiinsi finciltootaa fi loltoota Baashiir Alaasaad gidduu jiru biyyattiitti miidhaa naamoomaa qaqqabsiisera jedhame.
Tuurk waliigaltee dhukaasa dhaabuun dura haleellaa duub deebii loltoota Sooriyaarratti fudhatteen loltoota Sooriyaa 21 ajjeesuu fi meeshaalee jajjaboo barbadeessuu ishee ibsameera.",politics
2045,"Jilli Ministir Deettaa Dhimma Alaa FDRI Ambaasaaddar Burtukaan Ayyaanoon duurfamu ministir deettaa Dhimma Alaa Baahireen Dooktar Sheehaa Raanaa Biint Iisaa Al Kaliifaa waliin marihataniiru.

Marii isaanitiin buhuura muummeen ministira Dooktar Abiy Ahimad lammiilee Ityoophiyaa giddugala bahaa jiraataaniif waadaa galaniin waajjirri waliigala qoonsilaa Baahireen Maanaamaatti akka banamu mootummaan Baahireen haala akka mijeessu gaafataniiru.

Biyyattiitti sababa garagaraan lammiilee eeyyama jireenyaa hin qabneef eeyyama jireenyaa fi hojii akka argataniif haalli akka mijaahuf, akkasumaas Baahireen waliin mallatteeffamuu kan eegale sanadni waliigaltee bobbii hojjettootaa ariitiin akka xumuramuu fi haala raawwii isaarratti haala akka mijeessan gaafataniiru.

Mootummaan Baahireen mirga lammiilee Ityoophiyaa eeguuf carraqqii taasise galateeffachuun; Baahireen Maanaamaatti yeroo dhiyoo as eeyyama jireenyaa seeraa jechuun lammiileen Ityoophiyaa hidhaman dhimmi isaanii ariitiin furmaata argachuu akka qabus kaasaniiru.

Dabalataan, dhaabbileen amantii lammiilee Ityoophiyaa Baahireen jiraataniin kan hundeeffame, seera biyyattiin galmaahuun beekkamtiin akka kennamuu fi bakkeen waaqeffannaa akka laatamuuf akkasumas daahimman lammiilee Ityoophiyaa itti baratan manni barumsaa hawaasaa akka banamuu fi beekkamtii akka argatan gaafataniiru.

Ministir deettaan Dhimma Alaa Baahireen Dooktar Sheehaa Raanaa Biint Iisaa Al Kaliifaa gaaffiiwwan kahaniif xiyyeeffannoo kennuun qaamolee dhimmi isaan ilaallatu waliin marihachuun waan barbaachisu hunda akka raawwatan waadaa galaniiru.

Dhimmoota hariiroo Ityoophiyaa fi Baahireen cimsuu dandahu irrattis marihataniiru.",politics
2046," Boordiin Filannoo Biyyaalessaa fi Manni Murtii Waliigala Federaalaa waldhabdee fi mormii yeroo filannoo uummamu haala hiikuun dandahamurratti qorannoo gaggeessaa jiru.
 
Qorannoon kun gahee manneen murtii, abbootii seeraa fi uwwisa seeraarratti kan xiyyeeffateedha jedhame.
Yeroo filannoo kenniinsa haqaarratti dhadhachi addaa kan gurmaahu tahuu Preezdaantiin Mana Murtii waliigalaa aadde Mahaazaa Ashannaafii ibsaniiru.
 
waldhabdeewwan lakkaawwii sagalee fi buhaa filannoon walqabatu murtee dhumaa kan laatu mana murtii waliigala federaalaa tahuu kan ibsan aadde Mahaazaan, murtichi haqa qabeessa akka tahuuf qaamoolee dhimmichi ilaallatu hunda waliin qindoominaan kan hojjetamu tahuu ibsaniiru.
 
Itti aanaa walitti qabaan Boordii Filannoo Biyyaalessaa obbo Wubsheet Ayyalaa gama isaaniin, manneen murtii dhimmoota filannoorratti walaba tahuun itti gaafatamummaa isaanii seeraan bahu amantaa jedhu qabna jedhan.
 
Haala Waldhabdee fi mormii yeroo filannoo uummamu hiikiin dandahamu, gabatee yeroo fi labsii ol iyyannoo hiikuuf bahe lakkoofsa 1162/ 2011 irratti qaamoolee dhimmi ilaalu waliin mariin ni gaggeeffama jedhame.",politics
2047,"Muummeen Ministiraa FDRI Dooktar Abiy Ahimad kabaja ayyaana dubartoota addunyaa (March 8 ) 44ffaa sababeeffachuun ergaa baga geessanii dabarsaniiru.
 
Ayyaanni dubartoota (March8) ayyaana hunda keenyat jedhan.
Ityoophiyaa harhaa ijaaruuf dubartoonni biyyattii gatii guddaa kanfalaniiru jedhan.
 
Itoophiyaan bilisummaadhaan jabaattee akka jiraattuuf dubartoonni biyyattii dirreewwan waraanaa afurirratti qooda olaanaa taphaniiru jedhan Dooktar Abiy ergaa isaaniin.
 
Gootata uumuu, gootaaf gala dhiyeessuu, gootota kunuunsuu fi jajjabeessuu keessatti hirmaannaa taasisaniif galata guddaa qabu jedhan.
 
Haadholiin hidhannoo hidhachuun lola gootummaa taasisuun injifataniiru,ilmaan isaaniis seenaa gootummaa barsiisaniiru, kabaja biyyaaf wareegamuun agarsiisaniiru, goota faarsuun onnee kakasuun hojiin hojjetan seenaa guddaadha jedhan Dooktar Abiy.
 
Haadholii fi obboleettiiwwan ummata Itoophiyaa goota godhanii uumaniiru,dirree waraanaarratti humna duubee tahuun biyyattii injifannoon gahaniiru jedha ergaan isaan dabarsan.
 
Humna duubee qofa osoo hin taanee dirree waraanaarratti loltuu madaahe walhaanu,kunuunsu, eeboo qabatanii, mudhiisaanii hidhatanii, adda waraanaatti argamuun gootummaa isaanii agarsiisaniiru.
 
Haadholiin kunneen kennaa addaa biyyattiiti.
 
Hanga isaan jiranitti Ityoophiyaan goota ni deessi jedha ergaan Dooktar Abiy ayyaanicha sababeeffachuun dabarsan.
 
Dirree hundattuu, iddoo kamiiyyuuttuu, haala rakkisaa keessaa fi yeroo dhiphinaa ulfina Ityoophiyaa ni eegsisu.
 
Haadholiin ofii isaaniirra ijoollee isaaniif looguun, Ijoolleen isaaniis mataa isaaniii irra biyyasaaniif akka loogaan barsiisaniiru.
 
Yoomiyyuu nagaa, dhiifamaa fi jaalalaaf dursa kennu, kan dhiibbatee dhufeef adda isaanii laatu.
 
Haadholii wareegama kana hunda kaffaluun birbadummaa biyyattii eegsisuun asiin gahaniif ulfina guddaatu mala jedha ergichi.
 
Ayyaana kana yoo kabajnu Ityoophiyaa tokkummaan sab-daneessummaa ishee kabajamee, birmadummaan ishee eeggamee, ulfinaa fi bilisummaadhaan akka jiraattu taasisuuf, guyyaa itti haadholii fi obboleettiiwwan keenya irra deebiidhaan kahan akka tahu abdiin qaba jedhan Dooktar Abiy ergaa isaaniin.
 
‘Ulfinni haadholii fi obboleettiiwwan dirree hundaatti bobbahanii bilisummaa fi birmadummaa Ityoophiyaa eegsisaa turaniif haatahuh.
",politics
2048,"Magaalaa Naqamtee naannoo Keejaamoo jedhamutti balaa ibiddaa mana jireenyaa keessatti mudateen lubbuun namoota 2 yoo darbu, namoota 2 irra ammoo miidhaa cimaan qaqqabuu ibsame.
 
Balaan ibiddaa kun guyyaa harhaa naannoo sahaatii 8:30tti mudachuu Waajjira Poolisii magaalichaatti itti gaafatamaan qorannoo yakkaa itti aanaan Inispeektaraa Maarqoos Waaggaarii Faanaa Broodkaastiing Koorporeetitti himaniiru.
 
Kahumsi balaa kanaa elektirikaa fi Beenzila mana keessa ture tahuu dandaha jedhamee tilmaamama jedhan.
 
Balaa kanaan lubbuun dhiiraa tokkoo fi durbartii tokkoo batalumatti darbuu himuun, hirmaannaa jiraattoonni naannichaa taasisaniin lubbuun namoota lamaa baraarrameera jedhan itti aanaa Inispeektar Maarqoos.
 
Namoonni miidhaan irra qaqqabes Hospitaala Naqamteetti yaallamaa jiru jedhan.
 
Torbee darbes Wallagga Bahaa aanaa siree magaalaa Sireetti balaa ibiddaa mudateen namaa fi qabeenyarra miidhaan qaqqabuu yaadachiisaniiru.
 
Hawaasni wantoota balaa ibiddaaf sababa tahan mana jireenyaa keessa kaahurraa of qusachuu akka qaban hubachiisaniiru.
 
Kennasaa Amanteetu gabaase.
 
",politics
2049,"Rakkoo nageenyaa godinaalee Lixa Oromiyaatti qaamoolee hidhateen gahaa jiru dhaabsisuuf tarkaanfiin fudhatamu cimee kan itti fufu tahuu Koomishiniin Poolisii Oromiyaa beeksise.
 
Mootumman olaantummaa seeraa kabachiisuuf of eeggannoon tarkaanfii fudhachaa jiraachuu itti aanaa Koomishinariin Koomishinii Poolisii Oromiyaa Girmaa Galaan ibsa haala yeroo irratti laataniin himaniiru.
 
Tarkaanfiin fudhatamaa jiru Poolisii Federaalaa fi Raayyaa Ittisa Biyyaa waliin tahuun akka tahe ibsaniiru.
 
Itti aanaan Koomishinarichaa miseensoonni ABO shanee lammiilee nagaa, miseensoota Poolisii fi lammilee alaarratti ajjeechaa raawwachaa jiru jedhan.
 
Haleellaa qaamooleen kunneen fudhachaa jiraniin lammiileen hedduun qahee fi qabeenya isaaniirraa buqqahaniiru jedhan ibsa isaaniin.
 
Keessattuu dubartoota irra sarbamni mirga namoomaa fi gudeeddii hamaan gahaa jiraachuu mirkanaaheera jedhan.
 
Tarkaanfiin Poolisiin yeroo ammaa fudhataa jiru gochaa isaaniin kan wal hin ginne tarkaanfii gadi aanaa tahuu ibsa laataniin himaniiru.
 
Miseensoota ABO shanee hidhatanii haleellaa raawwachaa jiran kanneen qaamooleen Loojastikii fi kanneen biroon deeggarsa taasisaa jiran jiraachuu isaanii ibsuun, dhimma kana ilaalchisee Poolisiin qorannoo taasisaa jiraachuu ibsaniiru.
 
Buhaan qorannoo kanaans ummataaf kan ifoomu tahuu Itti aanaan Koomishinarichaa ibsaniiru.
 
Xibabasillaasee Jambaruutu gabaase
",politics
2050,"Muummee ministiraa Dooktar Abiy Ahimad godina Daawroo magaalaa Tarcaatti jiraattotaaf ergaa dabarsan.
 
Dooktar Abiy istaadiyamii magaalichaatti ergaa dabarsaniin, sabaa fi sablammoonni Ityoophiyaa biyya isaanii dabarsanii hin laatan jedhaniiru.
 
Ityoophiyaanonni mirgaa fi fedhii misoomuu malee fedhii daangaa namaa dhiibuu hin qaban jedhan.
 
Tokkummaa biyyaa cimsuuf ummanni biyyattii waldhageettiin waliin dhaabbachuu qabaanis ergaa dabarsaniiru.
 
Dooktar Abiy bakka buutota hawaasaa waliinis magaalaa Tarcaatti galmatti marihataniiru.
 
Muummee ministiraa hojiilee misooma aanaa Koontaa keessatti hojjetamaa jiran daawwataniiru.
",politics
2051," Ityoophiyaan walgahii idilee Mana Maree Mirga Namoomaa Dhaabbata Mootummoota Gamtoomaniirratti hirmaachaa jirti.
 
Teessoosaa Swiizarlaand Jeeneevaa kan taasifate manni marichaa, walgahii idileesaa 43ffaa baatii tokkoof gaggeessu Gurraandhala 13,2012 eegaluun taahaa jira.
 
Ityoophiyaa bakka buhuudhan Ministeera Dhimma Alaa FDRItti eeggataan daayreektar janaraala dhimmoota idil addunyaa obbo Baantayihuun Geetaahuun, hoggansi Abbaa Alangee fi Jeneevaatti ergamaan dhaabbii FDRI hirmaachaa jiru.
 
Jilli Ityoophiyaa kunis jijjiirramaa fi haala biyya keessaa ibsuudhan, deeggarsaa fi tumsa dabalataa argachuuf haasaa fi waltajjichaan cinaatti marii ni taasisu.
 
Baniinsa waltajjichaarratti preezdaantiin yaahii waliigalaa 74ffaa Dhaabbata Mootummoota Gamtoomanii, barreessaa olaanaa Dhaabbata Mootummoota Gamtoomanii Antooniyoo Guutereez, koomiishinara Koomiishinii Mirga Namoomaa Dhaabbata Mootummoota Gamtoomanii dabalatee bakka buutonni biyyootaa fi hoggansi 90 ol tahan argamaniiru.
 
Manni marichaa waggaatti siha 3 walgahiisaa gaggeessa.
 
Siiviilii fi siyaasa, hawaasummaa, diinagdee fi aadaa akkasumas mirgoota misoomuurratti ni marihata.
 
Manni marichaa waggaa sadi sadiin kan filataman, biyyoota 47 miseensummaan kan hammatedha.
",politics
2052," Komaandarri Al Shabaab Baashir Mahaammad haleellaa qilleensarraatiin ajjeefame.

Haleellaan qilleensaaa Somaaliyaa keessatti raawwatame komaandara milishoota garee islaamaa al-Shabaab ajjeesuu, raadiyoon motummaa gabaaseera.

 Ameerikaan Bara Faranjoota 2008htti qaama iddoo komaandarri kun jiru eereef doolaara 5,000,000 badhaasuuf waadaa seentee turte.

 Yuunaayitid Isteet haleellaa qilleensaa milishoota Somaaliyaa keessarratti xiyyeeffate irra deebii gaggeessaa jirti.

 Haleellaawwan buufataalee waraanaa fi Keeniyaa keessatti raawwatamaa turan adda durummaan nama geggeessaa ture tahuusaa, gabaasichi himeera.

 Komaandarichi Guraandhala 22, 2012 magaalaa Saakoow Kibba Somaaliyaatti argamtutti haleellaa qindaahaa Ameerikaa fi waraana Somaaliyaatiin geggeeffameen ajjeefamuus, gabaasichi dabalee ibseera.

Oduun kun maaliif reefuu akka bahe garuu hin ibsine.

 Al-Qaayiidaa waliin hidhata qaba kan jedhamu Al-Shabaab, Kibbaafi giddu-gala Somaaliyaa iddoo baayhee tohatee argama.

 Keeniyaa keessatti haleellaawwan hedduu kan geggeesse yoo tahu, naannichatti garee shororkeessaa hedduu sodaatamudha.

 Jiha darbe qofa haleellaa buufata waraanaa loltoonni Yuunaayitid Isteetii fi Keeniyaa fayyadaman irratti haleellaa raawwateen, miseensota waraanaa Ameerikaa sadii fi koontiraaktaroota lama galaafateera.",politics
2053,"Waltajjiin leenjii hoggansa Paartii Badhaadhinaa guyyootii 15f magaalaa Jimmaatti taahamaa ture xumurame.
 
Waltajjichi harha bakka preezdaantiin mootummaa naannoo Oromiyaa obbo Shimallis Abdiisaan argamanitti xumurameera.
 
Obbo Shimallis gaggeessitoonni hubannoo leenjidhaan argatan hojiitti hiikuun gahee isaanii akka bahatan dhaamaniiru.
 
Leenjii magaalaa Jimmaatti gaggeeffamaa turerratti hoggansi magaalaa Jimmaa, godina Jimmaa, Qeellam Wallaggaa, Lixa Wallaggaa, Iluu Abbaa Booraa fi Buunoo Beddelleerraa walitti babbahan 2,300 ol irratti hirmaataniiru.
",politics
2054,"Preezdaantiin FDRI Saahilawarq Zawdeen, xalayaa muudamaa ambaasaaddaroota biyyoota shanii of harkaan gahan. 


Ambaasaaddaroonni xalayaa muudamaa isaanii preezdaant Saahilawarq harkaan gahan, ambaasaaddara Sriilaankaa, Aljeeriyaa, Vaatikaan, Uraagwaayii fi Kooriyaa Kaabaati.

Preezdaant Saahilawarq ambaasaaddaroonni kanneenii hariiroo biyyoonni isaanii Ityoophiyaa waliin qaban akka cimsan gaafatanii, bara hojii gaarii hawwaniiru.
",politics
2055,"Mootummoonni Misoomaa Baha Afrikaa(IGAD) yaalii ajjeechaa muummee ministiraa Sudaan Abdallaa Haamdook irratti aggaammame balaaleffate.

Barreessaa olaanaan Mootummoota Misoomaa Baha Afrikaa Dooktar Warqinah Gabayyoon yaalii ajjeechaa muummee ministirichaarratti godhame ni balaaleffanna jedhaniiru.

‘Yaaliin ajjeechaa kun cehumsa biyyaattiin eegalterraa duubatti nun deebisu, jijjiirrama ummata Sudaaniif caalmaatti akka hojjennuuf nu kakaasah jedhan muummee ministiraa Sudaan Abdallaa Haamdook fuula Twiitarii isaaniin.",politics
2056,"Koomiishiniin Poolisii Naannoo Afaar miseensota humna addaa leenjisaa ture ebbisiise.

Koomishinichi miseensoota humna addaa baatii afuriif leenjisaa ture ebbisiisera.

Sirna ebbaa kanarratti Koomiishinarri Koomishinii Poolisii Federaalaa Jeneraal Indashaaw Xaasaw argamaniiru.

Leenjichi filannoo biyyaalessaa naannichatti gaggeeffamu naga qabeessa taasisuu fi hanqina humna namaa furuuf kan misoomedha jedhame.

Dabalataan nageenya naannichaa fi ummataa eeguu fi olaantummaa seeraa kabachiisuuf kan gargaaru tahuu ragaan Koominikeeshinii Poolisii Federaalaarraa argame ni muulhisa.
",politics
2057," Manni Maree Bakka Buhoota Ummataa FDRI booru walgahii idilee 13ffaa bara hojii 5ffaasaa ni gaggeessa.
 
Walgahichaanis murteewwan addaddaa ni dabarsaan eegama.
 
Baajata dabalataa federaalaa 2012 fi wixinee labsii fooyyessa uwwisa baasii qorachuudhan koree dhaabbii dhimmi ilaaluf ni dabarsaan eegama.
 
Liqaa mootummaan FDRI fi Saawdii Arabiyaa dhiyeessii bishaan dhugaatii biyyoolessaa fi saaniteeshiniirratti waliigaltee waliif mallatteessan qorachuudhan koree dhaabbidhaaf ni dabarsa.
 
Waliigaltee mootummaa FDRI fi Baankii Ekispoort – Iimpoort Kooriyaa, Fandii Misoomaa Saawdiirrattis marihachuudhan koree dhaabbii dhimmi ilaaluf ni dabarsa.
 
Wixinee labsii alaabaa, faaruu fi guyyaa Gamtaa Afrikaarratti, irra deddeebii oodiitii keessoo hambisuu fi dhimmoota biroorratti marihachuudhan koree dhaabbidhaaf ni dabarsa.
",politics
2058,"Muummeen ministiraa FDRI Dooktar Abiy Ahimad yaalii ajjeechaa muummee ministiraa Sudaan Abdallaa Haamdook irratti aggaammame balaaleffatan.
 
Ummanni Sudaan nageenya biyyattii eegsisuuf gatiin isaan kaffallan kan diniqisiifamudha jedhan Dooktar Abiy.
 
Taateewwan akka kanaa kun tasgabbii fi imala jijjiirrama biyyattiin eegalterratti gufuu tahuun irra hin jiraatus jedhaniiru.
 
Ministeerri Dhimma Alaa FDRItis ibsa baasen gochicha balaaleffateera.
",politics
2059,"Preezdaant Saahilawarq Zawdeen hoji raawwachiistuu olaantuu Tumsa Barnootaa Idil Addunyaa Aliis Oolbiraayit waliin marihatan.
 
Tumsi Ityoophiyaa fi dhaabbatichaa cimee kan itti fufu tahuu preedaant Saahilawarq ibsaniiru.
 
Hoji raawwachiistittiin gama isaanitiin Ityoophiyaan daahimman gara manneen barnootaatti erguuf hojiin hojjettu biyyoota kaanif fakkeenya gaarii tahuu ibsan.
",politics
2060,"Gamtaan Awrooppaa Ityoophiyaatti bulchiinsa hoggansa sodaa balaa cimsuuf deeggarsa Yuuroo miiliyoona 26 laate.
 
Deeggarsichi naannoo Oromiyaa, Amaaraa, Somaalee fi naannoo Ummattoota Kibbaatti hojiirra oola jedhameera.
 
Deeggarsicha koomiishinarri Koomiishinii Bulchiinsa Hoggansa Sodaa Balaa Ityoophiyaa Mitikkuu Kaasaa fi Ityoophiyaatti Ambaasaaddarri Gamtaa Awrooppaa Yoohaan Boorgistaam magaalaa Finfinneetti ifoomsaniiru.
 
Deeggarsi Yuuroo miiliyoona 26 argame humna naannoleen balaa ittisuurratti qaban kan cimsu taha jedhameera",politics
2061,"Ministirri Ministeera Dhimma Alaa FDRI obbo Gadduu Aandaargaachaw dura taahaa Koomiishinii Gamtaa Afrikaa Muusaa Faqii Mahaammat waliin marihataniiru.

Mariin Hidha Haaromsaa Ityoophiyaa, Sudaanii fi Gibts taasisaa jiran sadarkaa irra gaherratti marihataniiru.

Obbo Gadduun, lagni Naayil fayyadamumma ummattootaa bifa mirkaneessen faayidaarra ooluu akka qabu ibsaniiru.

",politics
2062,"Manni Maree Bakka Buhoota Ummataa FDRI walgahii idilee 13ffaa bara hojii 5ffaasaa harha gaggeesse.
Walgahichaanis murteewwan addaddaa dabarseera.
Haaluma kanaan baajata dabalataa federaalaa 2012 fi wixinee labsii fooyyessa uwwisa baasii qorachuudhan koree dhaabbii dhimmi ilaaluf dabarseera.
Liqaa mootummaan FDRI fi Saawdii Arabiyaa dhiyeessii bishaan dhugaatii biyyoolessaa fi saaniteeshiniirratti waliigaltee waliif mallatteessan qorachuudhan koree dhaabbidhaaf dabarseera.
 
Waliigaltee mootummaa FDRI fi Baankii Ekispoort – Iimpoort Kooriyaa, Fandii Misoomaa Saawdiirrattis marihachuudhan koree dhaabbii dhimmi ilaaluf dabarseera.
Wixinee labsii alaabaa, faaruu fi guyyaa Gamtaa Afrikaa, irra deddeebii oodiitii keessoo hambisuu fi dhimmoota biroorrattis marihachuudhan koree dhaabbidhaaf dabarseera.
",politics
2063,"Afgaanistaan hidhamtoota Taalibaan kuma 1 fi 500 gadi dhiisufi.

Preezdaantiin Afgaanistaan Ashiraaf Gaaniin hidhamtoota kanneen hiikuuf sanada ajajaaf qophaahe mallatteessaniiru.

Haaluma kanaan bulchiinsi hidhamtootaa torbee lamaan dhufan keessatti hidhamtoota Taalibaan kuma 1 fi 500 kan gadi lakkiisu ni tahaa.

Hidhattoonni Taalibaan mana hidhaatii gadi lakkifaman kanneen gara dirree waraanaatti akka hin deebine ragaan mirkana barreeffamaa akka kennamuuf waliigalameera.

Dabalataan humni hidhattootaa, haleellaa Afgaanistaanitti qaqqabaa jiru akka dhaabaniif bulchiinsi Ashraaf Gaanii gaafateera.

Murtoon mootummaa kun araara mootummaa fi garee hidhate waliin taasifamu milkeessuuf abdiidha jedhameera.

Hidhamtoonni hiikamuun cinaattis mariin nageenya Afgaanii fi Taalibaan akka gaggeeffamu himameera.

Hidhamtoonni ni hikamu jedhaman biyyoota hundarraa yeroo garaagaraa kan hidhaman yoo tahan, hidhattoonni Taalibaan keessa jiraachuu fi jiraachuu dhiisuu isaanii wanti jedhame hin jiru.

Yeroo dheeraa kan lakkoofsise mariin nageenyaa Afgaanii fi Taalibaan sababoota garaagaraatin buhaa yaadame fiduu hin dandeenye.",politics
2064,"Yaahiin ""tokkummaa waaraa fi milkii hundagaleessaa"" naannoo Amaaraa magaalaa Baahir Daaritti gaggeeffamaa jira.
 
Yaahicharratti hoggansi siyaasaa fi hayyoonni hirmaachaa jiru.
 
Waltajjicharratti itti aanaan muummee ministiraa obbo Dammaqaa Makoonnan, preezdaantiin naannoo Amaaraa obbo Tamasgeen Xiruunah hirmaachaa jiru.
 
Paartii naannicha bulchu dabalatee, paartileen morkattootaa, abbootiin amantaa, keessommooni addaddaa hirmaachaa jiru.
 
Waltajjii guyyaa lamaatin, waraqaaleen qorannaa 3 dhiyaatanii irratti ni marihatu jedhameera.
",politics
2065," Manni Maree Bakka Buhoota Saboota, Sablammoota, Ummattoota Kibbaa walgahii idileesaa gaggeessen murteewwan dabarseera.

Manni maree bulchiinsa naannichaa proojaktoota dameewwan qonnaa, indaastirii fi maanufaakchariingii 47 qorachuun murtee dabarseera jedhame.

Proojaktoonni dhiyaatan carraa hojii uumuurratti faayidaa olaanaa qabaachuu isaanii gadi fageenyan erga ilaalen booda murtee dabarseera.

Naannichatti invastimatii jajjabeessuuf hojiin damichaan hojjetamu xiyyeeffannoo olaanaan hojjetamuu akka qabu manni marichaa walgahii isaan ilaalera jedhame.

Invastimatii harkisuuf hojiin hojjetamu cimee itti fufuu akka qabu manni marichaa akka ajandaa ijootti irratti marihateera.

Manni marichaa labsii mana maree ispoortii naannichaa hundeessuuf dhiyaates ilaaluun murtee itti laatera.

Labsiin kun raggahuun isaa sosochii damee ispoortii qindeessuu fi cimsuuf faayidaa olaanaa qaba jedhameera.",politics
2066,"Qaamoolee haasaa jibbiinsa tokkumaa lammiilee Ityoophiyaa laaffisan tamsaasanirratti mootummaa tarkaanfii fudhachuu qaba jedhan hoggantoonni paartilee siyaasaa.

Hogganaan Qunnamtii Hawaasaa Adda Bilisummaa Oromoo (ABO) obbo Qajeelaa Mardaasaa turtii Faanaa Broodkaastiing Koorporeet waliin taasisaaniin haasaa jibbiinsa tohachuuf buhuuruma seeri baheen qaamoolee gocha akka kana raawwatanirratti tarkaanfiin barsiisaan fudhatamu akka qabu himaniiru.

Miidiyaalee haasaa jibbiinsaa fi odeeffannoo sobaa tamsaasanirraatti hojiin tohannoo cimuu akka qabus dubbataniiru.

Dura taahaan Paartii Demokiraasii Tigraay Dooktar Aragaawwii Barhee gama isaaniin qaamoleen haasaa jibbiinsa tamsaasan seeraan gaafatamuu qabu jedhaniiru.

Dura taahan Sochii Bilisummaa Sidaamaa obbo Dukkaalee Laammisoo haala kamiin haasaa jibbiinsa qaamni taamsaasu itti gaafatamu qaba jedhan.

Hayleyesuus Makonniintu gabaase.",politics
2067,"Meeshaan waraanaa garee daddabarsitoota idil addunyaatin gara Ityoophiyaa gale tohatameera.
 
Meeshaan waraanichaa garee daddabarsitoota meeshaa waraanaa idil addunyaatin kan gara Ityoophiyaa gale tahuu Tajaajilli Nageenya Odeeffannoo Biyyoolessaa beeksiseera.
 
Meeshaan waraanaa tohannaa jala oole karaa Jibuutitiin koonteeynara lamaan gara Ityoophiyaa galaa tureera.
 
Tuurk buufata Meersiinii karaa Jibuutitiin gara Ityoophiyaa galee buufatarra dhoksaadhan baatii 5 turuu tajaajilichi Faanaa Broodkaastiing Koorporeetitti himeera.
 
Tilmaamni isaanii Birrii biiliyoona walakkaadhaa ol kan tahan; kaartooniin saamsame 501, shugguxoonni Tuurk kuma 18 ol, meeshaaleen elektirooniiksii saamsame kaartooniin 229 dhoksaa meeshichaaf qophaahan tohannaa jala oolaniiru.
 
Hordoffiin yeroo dheeraa taasifamaa ega tureen booda meeshichi tohatamuu Tajaajilli Nageenya Odeeffannoo Biyyoolessaa beeksiseera.
 
Meeshaa waraanaa gara biyyaa galfame fudhatanii raabsuuf qophiirra kan turan shakkamtoonni 24 tohannaa jala oolaniiru.
 
Tajaajilichi meeshicha tohachuu fi ragaa gahaa argachuuf tajaajila odeeffannoo Jibuutii, Sudaan, Liibiyaa, Tuurkii fi Ameerikaa waliin qindoominaan hojjetamaa turuu ibsa.
 
Shakkamtoota keessaa 7 lammiilee biyyoota alaati. Isaan keessaa 2 lammiilee Siudaani.
 
Shakkamtoota hafan tohachuuf biyyoota eeraman waliin tumsaan hojjetamaa jiraachuu hima tajaajilichi.
 
Meeshaan waraanaa fi shakkamtoota tohannaa jala oolchuuf Koomiishinii Guumruukaa, Poolisii Oromiyaa, Poolisii Federaalaa, Poolisii Amaaraa fi Poolisii Finfinnee waliin hojjetamaa tureera.
 
Ummanni dhimmoota nageenya biyyaa booressan hordofee eeruu akka laatu, tumsa baramaasaa akka taasisu tajajailichi gaafateera.
",politics
2068,"Muummeen Ministiraa FDRI Dooktar Abiy Ahimad eebbi jaarsoolii biyyaa buhura badhaadhinaati jedhan.

Dooktar Abiy kana kan jedhan guyyaa harhaa jaarsoolii Siidamaa waalin dhimmootaa garaagaraarratti wayita marihataniidha.

Jaarsooliin Siidaamaa jijjiirramaa mootummaan gaggeeffama jiru deeggaruu fi tumsa taasisuuf ejjennoon isaan qaban kan dinqisifatamu tahuu himaniiru.

Dooktar Abiy kana dura bakka buhoota uummataa fi jaarsoolii biyyaa waliin marii taasisuun isaanii ni yaadatama.
",politics
2069,"Muummeen Ministiraa FDRI Dooktar Abiy Ahimad barreessaa olaanaa Dhaabbata Mootummoota Gamtoomanii Antooniyoo Guutareez waliin bilbilaan marihataniiru.

Dooktar Abiy Ahimad fi barreessaa olaanaan Dhaabbata Mootummoota Gamtoomanii Antooniyoo Guutareez waliin haala nageenyaa fi hojii nageenyaarratti marihataniiru.

Antooniyoo Guutareez Ityoophiyaatti jijjiiraama siyaasaa fi diinagdee gaggeeffamaa jiru fi dhaabbilee misoomaa naannoo kan deeggaran tahuu ibsaniiru.
",politics
2070,"Mootummaan Naannoo Oromiyaa qaamolee lubbuu lammiilee nagaa galaafatan seeraatti dhiyyeessuuf kan hojjetu tahuu beeksise.

Bulchiinsi Mootummaa Naannoo Oromiyaa Ajjeechaa guyyaa kaleessaa Godina Harargee Lixaa aanaa Qumbii Bordoddee fi naannoo Afaaritti qaamolee hidhataniin lammiilee nagaa irratti raawwatame ilaalchisee ibsa laateera.

Mootummaan naannoo Oromiyaa badii raawwatameef gaddi guddaan Kan itti dhagahame tahuu ibseera.

Gochi gara jabinaan ummata nagaarratti raawwatame kun humnoota qaxxaamuraan aangoomuu fi ummata jaarraawwaniif waliin jiraataa ture walitti buusuuf kaayyeffame ibsa isaan yaadachiiseera.

Humnoonni kunneen kaleessas yaadanii Shira adda addaa raawwachaa Kan turan tahullee, karoorri isaanii hin milkoofne.

Abjuun badii isaanii abjuu qofa tahee darbeera.

Harhas Kan kaleessarra yeroo ummanni tokkummaa isaa cimsatee sochohaa jirutti shirri hanga fedhe hammaatuu fi heddummatu tokkummaa uummataa kana caalmaatti cimsa malee diiguu hin dandahu jedha ibsi bahe.

Mootummaan Naannoo Oromiyaa yeroo ammaa qaamolee gocha badii lubbuu lammiilee nagaarratti raawwatan irratti qorannoo gaggeessuu kan eegalee fi hirmaannaa ummataatiin olhaantummaa seeraa mirkaneessuuf ciminaan hojjechaa jiraachuu ibsa isaan ifoomssera.

Tarkaanfiiwwan fudhatamanis duraa duubaan ummataaf ibsaa kan deemu tahu eerera.

Ummanni naannoo Oromiyaa fi Afaaris Sochii shakkamtoota seeratti dhiyeessuu fi Shira diinaa fashaleessuuf mootummaan taasisu cinaa dhaabbachuu akka qabu hubachiiseera.

‘Imalli jijjiiramaa biyyi keenya eegalte humna kamiinuu hin gufatu!
",politics
2071," Preezdaantiin FDRI Saahilawarq Zawdeen daawwidhaaf Naayroobii jiru.

Preezdaant Saahilawarq daawwii guyyaa tokkootifi gara Naayroobii kan imalan.

Buufata Xiyyaaraa Idil Addunyaa Joomoo Keeniyaattaa yammuu gahan, hoggansi Ministeera Dhimma Alaa Keeniyaa fi Keeniyaatti Ambaasaaddarri Ityoophiyaa Mallas Alam simannaa taasisaniifiru.

Preezdaant Saahilawarq turmaata isaanitiin hariiroo Ityoophiyaa fi Keeniyaarratti preezdaantii Keeniyaa Uhuuruu Keeniyaattaa waliin ni marihatuun eegamu.
",politics
2072,"Manni Maree Bakka Buhoota Ummataa FDRI walgahii idilee 14ffaa bara hojii 5ffaasaa harha gaggeessera.
 
Manni marichaa walgahiisaa guyyaa harhaatin;
 
1/Qaboo yaahii walgahii idilee 5ffaa bara hojii 13ffaa raggaasiseera.
 
2/ Muudama ministirootaa kaadhimamummaan dhiyaatanirrattis marihatee sagalee mormii 21 fi sagalee caalmadhaan raggaasiseera.
 
Haaluma kanaan;
A/ Aadde Adaanach Abeebee, Haadha Alangee Waliigalaa Federaalaa,
B/ Dooktar Liyaa Taaddasaa, ministira Ministeera Fayyaa FDRI,
C/ Obbo Laaqaa Ayyaaleew, ministira Ministeera Galiiwwanii FDRI,
D/ Aadde Filsan Abdullaahii, ministira Ministeera Dubartootaa, Daahimmanii fi Dargaggootaa FDRI tahuun muudamaniiru.
 
Dabalataan;
3/ Obbo Tsaggaa Arraagee koomiishinara Koomiishinii Naamusaa fi Farra Malaammaltummaa Federaalaa tahuudhan muudamaniiru.
 
4/ Manni marichaa muudama miseensota boordii Eejansii Preesii Ityoophiyaa namoota 9 qorachuudhanis mirkaneessera.
 
Haaluma kanaan miseensonni boordichaa;
1. Obbo Awwaluu Abdii,
2. Aadde Abbabach Shiiktaa,
3 .Dooktar Aggaarradach Jamaanah,
4. Obbo Maanyaazzawaal Indashaaw,
5. Daaqoon Daaniheel Kibrat, miseensa,
6. Obbo Oobaang Meetoo,
7. Dooktar Wadaajeenah Mahaarranaa,
8. Dooktar Koontee Muusaa,
9. Obbo Geetinnat Taaddasaa tahuudhan sagalee caalmatiin raggaheera.
",politics
2073," Manni Maree Naannoo Beenishaanguul Guumz muudama addaddaa raggaasise.
 
Manni marichaa walgahii ariifachiisaa 5ffaa bara hojii 5ffaa gaggeessen muudama raggaasiseera.
 
Haaluma kanaan obbo Taaddalaa Tarrafaa af yaahii mana marichaa, Geetaahuun Abdiisaa itti aanaa preezdaantii naannichaa,
 
Dabalataan obbo Najimaddiin Almahaad itti aanaa preezdaantii mana murtii waliigalaa naannichaa, obbo Luqmaan Abdulqaadir walitti qabaa koree dhaabbii dhimmoota misooma magaalaa, daldala, indaastirii, geejibaa fi baajataa tahuudhan muudamaniiru.
",politics
2074,"Leenjiin hoggantoota giddugaleessaa Paartii Badhaadhinaa Oromiyaa milkiin xumuramuu Waajjirri Paartii Badhaadhinaa Oromiyaa ibse.

Guyyoota 15f gaggeeffamaa kan ture leenjiin hoggantoota giddugaleessaa Paartii Bdhaadhinaa Oromiyaa milkiin xumuramuu hogganaan Waajjira Paartii Badhaadhinaa Oromiyaa obbo Fiqaaduu Tasammaa beeksisaniiru.

Xumura leenjichaa ilaalchisuun obbo Fiqaaduu Tasammaa ibsa laataniiru.

Ibsa isaanitiin, hoggantoonni giduugaleessaa kuma 10 tahan rakkinootaa fi buhaa jijjiramaa akkasumas, sagantaa paartichaa ilaalchisuun leenjihuu isaanii ibsaniiru.

Hoggantoonni kunneen gara irraa dhufanitti siha deebihan hojii olaantummaa seeraa kabachisiisuu, walitti buhiinsa hiikuu, siyaasa jibbiinsaa iittisuu fi gaaffii ummataa deebisuu hojjechuutu isaanirraa eegama jedhaniiru.

Ummanni imala badhaadhinaa eegalame milkeessuuf hoggansa waliin hojjechuu qabus jedhan.

Leenjii cinaatti gamaaggamni gaggeeffamuu kan ibsan obbo Fiqaaduun, guyyoota 7 kan gaggeeffamuu fi hoggantoota jalqabaa kuma dhibbaa fi kuma 50 kan hirchisu qophiin leenjii xumuramuu ibsaniiru.

Haabtaamuu Taklasillaaseetu gabaase.
",politics
2075,"Jilli garee abbootii qabeenyaa Sudaan naannoo Tigraay daawwachaa jiru.

Jilichi torbee tokkoof turtii taasisuun filannoo invastimantii akka naannichaatti jiru ni daawwata jedhameet eegama.

Dabalataanis abbootiin qabeenyaa kunneen misooma invastimantii garaagaraarratti akka bobbahan hoggansa naannichaa waliin ni marihatama.

Abbootiin qabeenyaa kunneen Sudaanii fi biyyota giddugala bahaa biroo keessatti hojiiwwan invastimantii garaagaraarratti bobbahaanii hojjechaa jiru jedhame.
",politics
2076," Federeeshiniin Dubartoota Naannoo Oromiyaa walgahii guyyaa lamaaf gaggeessaa ture goolabe.

Federeeshinichi Mana Maree Nageenyaa Dubartoota Naannoo Oromiyaa hundeessuun walgahii isaa xumureera.

Manni maree hundaahe kun sadarkaa naannootti miseensoota 195 kan qabudha.

Godinaalee fi bulchiinsa magaalotaa hundarraa namoonni shan shan miseensa mana marichaa tahun keessatti kan hirmaatan taha.

Manni maree kun haaluma wal fakkaatun sadarkaa godinaa, bulchiinsa magaalaa fi aanaatti kan hundaahu taha.

Hundaahuun mana marichaa nageenya mirkaneessuu keessatti shoora olaanaa kan qabudha jedhameera.
",politics
2077," Preezdaantiin FDRI Saahilawarq Zawdeen Naayroobiitti Ityoophiyaanota waliin marihatan.

Preezdaant Saahilawarq daawwii isaanii Keeniyaatin Ityoophiyaanota Naayroobii jiraatan waliin marihataniiru.

Dhimma Hidha Haaromsaa fi haala biyyaarratti marihataniiru.

Preezdaant Saahilawarq Ityoophiyaanonni tumsa hidhichaaf taasisan akka itti fufan gaafataniiru.

Ityoophiyaanonni maricharratti hirmaatan, hidhicharratti ejjennoo mootummaa Ityoophiyaa dinqisiifatanii, deeggarsa isaanii kan itti fufan tahuu ibsaniiru.
",politics
2078,"Preezdaantiin FDRI Saahilawarq Zawdeen preezdaantii Yuugaandaa Yuweerii Kaaguutaa Muuseveenii waliin marihatan.
 
Preezdaant Saahilawarq daawwii Keeniyaa xumuranii gara Yuugaandaa imalaniiru.
 
Daawwii isaanii Yugaandatiinis preezdaantii biyyattii Yuweerii Kaaguutaa Muuseveenii waliin walarganii marihataniiru.
 
Preezdaant Saahilawarq daawwii isaanii Keeniyaatin preezdaantii biyyattii Uhuuruu Keeniyaattaa fi Ityoophiyaanota achi jiraatan waliin marihataniiru.
",politics
2079,"Preezdaantiin FDRI Saahilawarq Zawdeen preezdaantii Keeniyaa Uhuuruu Keeniyaattaa waliin marihatan.

Turtii masaraa biyyoolessaa mootummaa Keeniyaatti gaggeeffameen hariiroo waloo Ityoophiyaa fi Keeniyaa cimsuurratti marihataniiru.

Nageenyaa fi tasgabbii, weerara awwaannisaa ittisuu, waliin jireenya ummataa naannoo daangaa cimsuurrattis marihataniiru.

Mariin laga Naayil fala marii Afrikaanummaan akka goolabamuu qabus ibsaniiru.
",politics
2080,"Godina Shawaa Bahaa Aanoota toorbatti sakkatahinsa tasaa gaggeeffameen yakkaaf kan oolaan motar Saaykilonni 377 tohatamuu poolisiin beeksise.

Hogganaan qunnamtii ummataa qajeelcha poolisii godinichaa Komaandar Ashaalaw Alamuu akka ibsanitti motar saaykiloonni tohataman seera qabeessa kan hin taanee fi lakkoofsa gabatee, boolloo fi wabii uwwisa qaama sadaffaa kan hin maxxanfannedha jedhan.

Komaandar Ashaalaw Alamuu motar saaykiloota kanaan hannaa fi daddabrsa meeshaa waraanaa ni raawwatama jedhaniiru.

Akka gabaasaa TOItti tarkaanfichi motar saaykilii seeraan alaa fayyadamuun hanna raawwatamuu fi yakkoota garagaraa ittisuu kan fudhatame tahuu ibsaniiru.",politics
2081,"Ityoophiyaan ejjennoo hidha haaromsarratti qabdu hubachiisuf biyyoota garagaraatti jila ergaa jirti.

Buhuuruma kanaan gareen jila Preezdaanti FDRI Saahilawarqi Zawdeen durfamu guyyaa harhaa Keeniyaa Naayiroobbiitti argamuun ejjennoo ifaa Ityoophiyaan hidha haaromsaarratti qabdu preezdaanti Uhuuruu Keeniyaataa hubachiisaniiru.

Gaggeessitoonni lameen marii hidha haaroomsarratti taasisaniin walqabatee ibsa ejjennoo waloo baasuu isaanii Waajjiiri Dubbi Himaa Ministeerri Dhimma alaa beeksiseera.

Haaluma walfakkaatuun, gareen jila Preezdaantii FDRI duraanii Dooktar Mulaatuu Tashoomee  durfamu harhaa eegalee Awrooppaatti argamuun ejjeenoo ifaa Ityoophiyaan hidha haaromsaarratti qabdu ni hubachiisu.

Jilichi turtii isaan Preezdaanti Gamtaa Awrooppaa, Faransaay akkasumaas hoggantoota biyyoota biroo waliin walarguun ejjeennoo Ityoophiyaan hidha haaromsaarratti qabdu hubachiisuun sochii diipilomaasii taasisaa jiru.

Fulduratti haaluma walfakkatuun gareen jila Ityoophiyaa olaanoon Ameerikaa fi biyyoota biroorra naannahuun ejjeennoo Ityoophiyaan hidha haaromsaarratti qabdu akka hubachiisan ni eegama.",politics
2082," Hidha Haaromsaarratti mariin beekumsarratti hundaahe murteessaa tahuun ibsame.
 
Waltajjii marii hayyootaa Hidha Haaromsaa fi laga Abayyaarratti taahamerratti mariin beekumsa buhuura taasifate barbaachisaadha jedhameera.
 
Waltajjicha kan qopheesse Ministeera Saayinsii fi Barnoota Olaanoo yoo tahu, marichi magaalaa Finfinnee Hoteela Skaay Laayititii taahameera.
 
Preezdaantonni yuunvarsiitotaa, abbootiin amantaa, bakka buutonni hawaasaa, waajjiraaleen ministeeraa fi dhaabbileen waamamoon hirmaachaa jiru.
 
Waltajjichi hubannaa uumuu, hirmaannaa ummataa beekumsarratti hundaahe gabbisuu fi faayidaa biyyaa kabachiisuurratti kan xiyyeeffatedha.
 
Ministirri Ministeera Saayinsii fi Barnoota Olaanoo Proofeesar Hiiruut Waldamaariyaam akka ibsanitti, faayidaan waltajjichaa marii hubannaarratti hundaahe gabbisuudha.
 
Qabeenya uumamaa keenya akka hin fayyadamne dhiibbaan nurratti taasifamaa tureera jedhanii, dhiibbaa amma taasifamaa jiru ammoo beekumsaa fi diippiloomaasiin bifa walabummaa biyyaa kabachiisen injifachuuf hojjechuu qabna jedhan.
 
Mariin laga Abbayyaa of jaalattummaan osoo hin taane, beekumsaan gaggeeffamuu qaba jedhan.
 
Ministir deettaan ministeerichaa Dooktar Saamuheel Kifleen Hidha Haaromsaa fi laga Abbayyaarratti fayyadamtummaa mirkaneessuuf beekumsaan waltumsuudhan ceehuu qabna jedhan.
 
Proofeesar Baahiruu Zawdee fi Ambaasaaddar Ibraahiim Idriis hariiroo Ityoophiyaa fi Gibtsirratti waraqaa qorannoo dhiyeessaniiru.
 
 
Alaazaar Taaddalaatu gabaase.
",politics
2083," Manni Maree Bakka Buhoota Ummataa FDRI weerara fayyaa addunyaa kan tahe vaayrasii koroonaarratti marihate.

Ministirri Ministeera Fayyaa Dooktar Liyaa Taaddasaa fi daayreektarri olaanaa Inistiityuutii Fayyaa Hawaasaa Ityoophiyaa Dooktar Eebbaa Abaataan haala vaayrasichaa fi Ityoophiyaa akka hin sennef haalduree taasifamaa jirurratti mana marichaatif ibsa laataniiru.

Miseensi mana marichaas hubannaa uumuu fi hojii waliigalaa hojjetamaa jirurratti gaaffii dhiyeessera.

Dooktar Eebbaa Abaataan dhimmichi qindoomina akka barbaadu ibsanii, hirmaachistummaa hawaasatiin hojjetamaa jiraachuu himaniiru.

Inistiityuuutichis weerara vaayrasii koroonaa yaaddoo fayyaa addunyaa tahe kana ittisuuf hanga gandaatti walitti hidhamiinsa uumuun hojjetamaa jiraachuu fi Ministeerri Fayyaas biiroowwan fayyaa naannolee waliin qindoominaan hojjechaa jiraachuu ibsaniiru.

Biyyoota ollaa waliin naannoo murteessuun, karroota seensaa fi bahiinsaa 30 tahan irratti hojiin hohina qaamaa adda baasuu gaggeeffamaa jiraachuu beeksisaniiru.

Dhimmicharratti hubannoo uumuuf miidiyaalee waliin tumsaan hojjetamaa jiraachuus kaasaniiru.

Naannolee miidiyaaleen hin qaqqabnetti ammoo maloota garaagaraan fayyadamuun hojjetamaa jira jedhameera.

Dooktar Liyaa Taaddasaan gama isaanitiin, dhibicha ittisuu fi yoo muulhate tohachuuf dhaabbilee fayyaa qopheessuu irraa eegalee hojiiwwan garaagaraa hojjetamaa jiru jedhaniiru.

Koreen biyyaalessaa hundaahes qaamolee ilaallatu waliin xiyyeeffannaan hojjechaa jirra.

Hawaasnis dhibicha irratti hubannoo akka argatuuf hojjetamaa jiraachuu ibsuun, haala salphaan qulqullina harkaa kan ittiin eeggatu haalli keemikaalli ittiin argamurratti hojjetamaa jiraachuu himaniiru.

Harka walfuudhuu fi walqabuun nama vaayrasichaan qabamerraa ykn wanta inni qabate tuquun, booddeemmoo ijaa fi funyaan tuttuquun salphumatti vaayrasichaaf nama saaxila.

Kanaaf harka wal qabuu dhiisuu fi yeroo yeroon sirnaan dhiqachuun barbaachisaadha jedhaniiru.

",politics
2084," Jilli Ityoophiyaa itti aanaan eetaamaajoora Raayyaa Ittisa Biyyaa FDRI Jeneraal Biraanuu Juulaatin duurfamu muummee ministiraa Sudaan Abdallaa Hamdook waliin marihate.

Aggaammii ajjeechaa muummee ministiraa Abdallaa Haamdook ilaalchisees ergaa muummee ministiraa Dooktar Abiy Ahimad irraa ergame muummee ministirichaa harkaan gahaniiru.

Itti aanaan eetaamaajoora Raayyaa Ittisa Biyyaa FDRI Jeneraal Biraanuu Juulaan muummee ministiraa Abdallaa Haamdook, ministira Ministeera Raayyaa Ittisa Biyyaa Sudaan Jeneraal Jamaaladdiin Oomaarii fi eetaamaajoora raayyaa ittisaa biyyattii Usmaan Mahaammad waliin marihataniiru.

Marichaan yaalii ajjeechaa Abdallaa Haamdookirratti raawwatame balaaleffataniiru.

Ityoophiyaan Sudaan waliin kan dhaabbattu tahuus ibsaniiru.

Sudaan hariiroo gaarii baroota dheeraa Ityoophiyaa waliin akka qabduu fi yeroo rakkinaas kan waliin dhaabbatan tahuu ibsaniiru.

Muummee ministiraa Dooktar Abiy Ahimad yeroo mootummaa ceehumsaa Sudaan waliin dhaabbachuun ibsameera.

Sudaan dhimma Hidha Haaromsaarratti faayidaa biyyoolessaashee kabachiisuuf Ityoophiyaa waliin ni dhaabbatti jedhan.
",politics
2085,"Muummee ministiraa Dooktar Abiy Ahimad muudama laatan.

Haaluma kanaan;
1/Aadde Hiywat Moosisaa; daayreektara olaantuu Koorporeeshinii Injinariingii Sibiilotaa Ityoophiyaa,

2/Meejar Jeneraal Ahimad Hamzaa; daayreektara olaanaa Koorporeeshinii Indaastirii Injiinariingii Raayyaa Itisa Biyyaa tahuudhan muudamaniiru.
",politics
2086,"Naannoleen filannoo ifooman.
 
Haaluma kanaan nananoleen filannoo 547 tahuun ifoomaniiru.
 
Naannoleen filannoo mana maree federaalaa Oromiyaatti 178, Tigraayitti 38, Afaaritti 8, Amaaraatti 138, Somaaleetti 23, Beenishaanguulitti 9, Kibbatti 123, Gaambeellaatti 3, Harariitti 2, Dirree Dawaatti 2, Finfinneetti 23.
 
Naannoleen filannoo ifoomanis lakkaawwii ummataa bara Dargii 1976 buhuureffachuun, akkaataa naannoo filannoo bara 1985n tahuu walitti qabduun Boordii Filannoo Biyyoolessaa Ityoophiyaa aadde Birtukaan Miidhagsaan beeksisaniiru.
 
Mariin naannolee filannoo ifoomsuu gaggeeffameera.
 
Waltajjii Boordiin Filannoo Biyyoolessaa Ityoophiyaa qopheesse kanarratti, hoggansi paartilee siyaasaa fi bakka buutonni waldaalee siiviikii hirmaataniiru.
 
Maalummaa naannoo filannoo fi hundeeffama naannoo filannoo, hojimaata kanaan duraa fi qabiyyee seeraarratti ibsi laatameera.
 
Marichaan kaartaan filannoo biyyoolessaas ifoomera.
 
Hojiin hojjetame fooyyessa kaartaa osoo hin taane, ragaa bittinnaahe sassaabuun bifa gurmaahen hojii kaartaa hojjechuuti jedhan.
 
Haabtaamuu Taklasillaasee fi Awwal Abarraatu gabaase.
",politics
2087,"Adeemsa filannoorratti waliigaltee dhabamuu fi mormii kahan furuurratti abbooti seeraa federaalaa fi naannooleef leenjiin kennameera.

Adeemsa filannoorratti waliigaltee dhabamuu fi mormii kahan furuurratti abbooti seeraa federaalaa fi naannooleef leenjii kennaa jiraachuu Boordii Filannoo Biyyaalessaa beeksise.

Itti Aanaa Mana Murtii waliigalaa Federaalaa obbo Salamoon Araddaa leenjicharratti argamuun saganticha haasaan bananiiru.

Miseensi hoggansa Boordii Filannoo Biyyaalessaa Ityoophiyaa Dooktar Geetaahuun Kaasaa galmeen partilee siyaasaa, labsii filannoo fi sirna filannoo lakkoofsa 1162/11 ilaalchisuun ibsa balhaa taasisaniiru.

Daayrektarri Intarnaashinaal Fawundeeshin For Elektooraal Sistaams Kaantir Raakeb Abaataa gama isaaniin adeemsa filannoo ilaachisuun ibsa laataniiru.
",politics
2088,"Paartiin Badhaadhinaa deeggarsa argateef galata galche.

Sagantaa galii walitti qabuu paartiin Badhaadhina galma barkumeetti gaggeesse kanaarratti preezdaantii Paartii Badhaadhinaa fi  Muummeen Ministira Dooktar AbiyAhimad dabalatee qondaaltoonni olaanoon mootummaa Federaalaa, Naannoolee, dhaabbileen adda addaa fi abbootiin qabeenya argamaniiru.

Paartiin Badhaadhinaa sagantaa galii walitti qabuu marsaa jalqabaa gaggeeffame milkahaa tahuu ibsuun, qaamota gahee bahatan miseensotaa fi abbootii qabeenyaa tumsa taasisaniif galata galcheera.

Koreen galii sassaabuu sagantichaa ibsa miidiyaaleef kennaniin, Paartichi Birrii biiliyoona takko sassaabuuf karoorfatus, karoora qabamee ol Birriin biiliyoona 1.5 sassaabbameera jedhan.

Sagantaa galii walitti qabuu marsaa dura kanaan birrii Biiliyoona 1.5 sassaabamee keessaa birriin biiliyoona 1.3 tahu maallaqaan tahun sagantaa kana adda isaa taasisaa jedhame.

Deemsa galii sassaaburratti abbootiin qabeenyaa, Qonnaa fi horsiisee bultootni, hojjettootni mootummaa hirmaachuu ibsuun, Badhaadhinni hunda kan haammate fi imalli isaas falaasama idahamuurraa gara Badhaadhinaatti tahuu eeraniiru.

Galii sassaabame keessayis Birrii miiliyoona 100 vaayrasi Koroonaa ittisuuf lammilee wantoota qulqullina ittiin eeggatan bitachuu hin dandeenyeef akka oolu murteessuu kan ibse korichi gara fuula duraattis paartichi dhibee kana ittisuuf ummata cinaa kan dhaabbatu tahuu ibsaniiru.",politics
2089,"Imaammanni haqaa yakkaa FDRI Afaan Oromoo fi Afaan Tigriffaatti hiikkame maxxanfame.

Imaammanni haqaa yakkaa FDRI kanan dura Afaan Amaaraa fi Ingiliiffaan qofa ture dabalataan Afaan Oromoo fi Afaan Tigriffaatti hiikame maxxanfameera.

Imaammata haqa yakkaa hiikkame kun guyyaa harhaa sagantaan wal harkaa fuudhuu rawwatameera.

Sagantantichirratti Mana Murtii Olaanaa federaalaatti daayreektarrii daayrooktareetii wixiinessaa seeraa obbo Baalayihuun Yirgaa,Ittii anaan Abbaa Alangaa mootummaa naannoo Oromiyaa obbo Taakkalaa Gosaa fi Ameerikaatti itti gaafatamaan Proojeektii Haqaa Ejansii Misooma Idila Addunyaa (USAID) argaamaniru.

Obbo Baalayihuun Imaammataa haqummaa yakkaa kana galmaan gahuudhaf afaanoota naannoolee garaagaraatti hiikuun gahee guddaa akka taphaatu fi kitaabichi akka maxxanfamuuf Ameerikaattii Ejansiin Misooma Idila Addunyaa (USAID ) gargaarsa Birrii godheefis galateeffataniiru.
",politics
2090,"Obbo Nabiyyuu Sihuul dura taahaa waajjira Paartii Badhaadhinaa Tigraay tahuun ramadamaniiru.

Qindeessaan Damee Ummaataa fi Idila Addunyaa Paartii Badhaadhinaa obbo Awwaluu Abdii fi Paartiin Badhaadhinaa Tigraay guyyaa harha ibsa laataniiru.

Ibsa isaaniin obbo Nabiyyuu Sihuul dura taahaa Paartii Badhaadhinaa Tigraay tahanii ramadamuunn isaanii ibsameera.

Dabalataniis, ramaddiin hoggantoota olaanoo Paartii Badhaadhina Tigiraay gaggeeffameera.

Fulduratti ijaarsi Paartii Badhaadhinaa Tigraay Finfinnee, Maqalee akkasumaas godinootaa fi aanoota naannoo Tigraayitti akka gaggeeffamu ibsameera.

Hayileyesuus Siyyumtu gabaase.
",politics
2091,"Preezdaantiin FDRI Saahilawarq Zawdeen preezdaantii Ruwaandaa Pool Kaagaamee waliin marihatan.

Preezdaant Saahilawarq Zawdeen harha daawwidhaaf gara Ruwaandaa Kiigaalii imalaniiru.

Preezdaantonni lamaan dhimmoota hariiroo Ityoophiyaa fi Ruwaandaa cimsanirratti marihataniiru.

Preezdaant Saahilawarq Zawdeen torbee darbe preezdaantii Yuugaandaa Yuweerii Kaaguutaa Muuseveenii fi preezdaantii Keeniyaa Uhuuruu Keeniyaattaa waliin marihachuun isaanii ni yaadatama.
",politics
2092,"Koreen Bulchiinsaa Mana Murtii Waliigalaa Oromiyaa walgahii guyyaa harhaa gaggeesseen tatamsahina vaayrasi koroonaa ittisuurratti marihachuun murtii dabarseera.

Haaluma kanaanis dhimmoota ariifachiisoo fi yeroo hin kennine kan akka gaaffii mirga wabii, yeroo beellamaa, ajaja sakattahiinsaa, seeraan ala tohatamuu fi qallaba daahimmanii irraa kan hafe dhimmootni beellama idileedhaan keessummeeffaman Bitootessa 11-25, 2012 tti Manneen Murtii Oromiyaatti keessummeeffamuu akka hin qabne murteesseera.

Kanaaf abbootiin dhimmaa dhimmoota olitti ibsaman irraa kan hafe dhimmoota biroo beellama irraa qabdanii fi haaraa galmee banachuu feetan hojiin dhaddachaa Bitootessa 11, 2012 hanga bitootessa 25, 2012 tti kan hin jirre tahuu beektanii gara Manneen Murtii Oromiyaa akka hin dhufne beeksiseera.",politics
2093," Olaantummaa seeraa kabachiisuuf hojiin idilee; qorannaa, eeruu fudhachuu fi galmee shakkamtootaa qulqulleessuu kan itti fufu tahuu Abbaan Alangee Waliigalaa beeksise.

Daayreektarri koominikeeshinii abbaa alangichaa obbo Zinaabuu Tunaan ibsa laataniin, manneen murtii federaalaa Bitootessa 10 kaasee amma 24,2012 gariin cufamanii kan turan tahuu yaadachiisaniiru.

Yaatahuutii yakkoota biyyoolessaa fi jajjaboo ittisuuf hojiin idileedhan hojjetamu cimeet itti fufas jedhaniiru.

Waajjiraaleen Abbaa Alangaa Waliigalaa ramaddiirra jiran hojii idilee isaanii hojjechuu itti fufus jedhan.

Dhaddacha manneen murtiitin ala hojiileen idilee itti fufu jedhan obbo Zinaabuun.

Shakkamtoonnii fi hojjettoonnis vaayrasii koroonaaf akka hin saaxilamne hojjechaa jirraan ibsan.

Daballii gatii hin malle, burjajajii fi yakkoota addaddaa ittisuuf qaamolee dhimmi ilaallatu waliin tumsaan ni hojjenna jedhaniiru.

Koreen ittisa vaayrasichaa hundaahee sochohaa jiraachuus beeksisaniiru.
",politics
2094,"Muummeen Ministiraa FDRI Abiy Ahimad sagantaa galii walitti qabuu Paartii Badhaadhinaarratti dubbii godhaniin qaamoolee mufatan dhiifama gaafatan.
 
Muummeen Ministiraa FDRI Abiy Ahimad saganticharratti dubbii godhaniin hayyoonni mufachuu isaanii ibsuun, haala dubbii isaaniin qaamoolee mufatan hunda dhiifama gaafataniiru.
 
Dhimmichi waan buhaa barnootaa waliin walqabatu malee qaamoolee beekkumsa fi ogummaa isaaniin biyya tajaajilaa jiran kan hin ilaallanne tahuu ibsaniiru.
",politics
2095,"Dhiibbaa weerarri vaayrsaii koroonaa filannoo bara kanaarratti uumuu dandahuu fi murtee fudhatamuu qaburratti marihatame.
 
Boordiin Filannoo Biyyaalessa paariilee siyyaasaa waliin dhiibbaa weerarri vaayrsaii koroonaa filannoo bara kanaarratti uumuu dandahuu fi murtee fudhatamuu qaburratti marii taasisuu isaa beeksiseera.
 
Marii kanarratt paartii biyya bulchaa jiru dabalatee paartiileen siyyaasaa 45 hirmaataniiru jedhame.
 
Haala ammaa addunyaan irra jirtuun yeroo itti aanu dhimmoota raawwatamuu qaburatti marsaa lamaan mariin gaggeeffamuu boordichi ibseera.
 
Boordichi haala adeemsa filannoo irratti dhiibbaa sababa weerara dhibee kanaan gahuu dandahu paartiilee siyyaasaa kanneenif dhiyeessun mariin taasifamuu himameera.
 
Paartiileen siyyaasas dhimmoonni biyya keessaa fi idila addunyaa dhiibbaa inni filannoorratti uumuu dandahu kan hubatan tahuu ibsuun, haala uummamurratti hundaahuun murteen fudhatamaa deemuu akka qabu yaada laachuu isaanii ragaan boordicharra argame ni muulhisa.
 
Mariin kun itti fufiinsan kan gaggeeffamu tahuu himameera.
",politics
2096,"Ramaddiin ambaasaaddarootaa ifoome.
 
Preezdaantiin FDRI Saahilawarq Zawdeen Gurraandhala 24,2012 muudama ambaasaaddaroota 15 ifoomsun isaanii ni yaadatama.
 
Haaluma kanaan harha bakki ramaddii isaanii ifoomera.
 
Ambaasaaddaroota guutuu;
1. Biraanuu Tsaggaayee; Awustiraaliyaa Kaanbeerii
2. Yaalam Tsaggaay; Kuubaa Haavaanaa
3. Hiiruut Zammanaa; Beeljiyam Braasals
4. Dooktar Maarqoos Taklee; Gibts Kaayroo
5. Baacaa Giinaa; Moorookoo Raabaat
6. Yibalxaal Aahimiroo; Suudaan Kaartuum
7. Mihiratahaab Mulgeetaa; Eertiraa Asmaraa
8. Nabiyaat Geetaachaw; Aljeeriyaa Aljars
9. Tafarii Mallasaa; Ingiliiz Landan
 
Ambaasaaddaroota;
1. Adgoo Amsaayyaa; Swiidiin Stookoolmitti itti aanaa hogganaa miisiyoonaa
2. Jamaal Bakaree; Baahireen Maanaamaatti qoontsilaa janaraala
3. Abduu Yaasiin; Saawdii Arabiyaa Jiddaatti qoontsilaa janaraala
4. Laggasaa Garramaw; Kaanaadaa Ootaawaatti qoontsilaa janaraala
5. Iyyarusaaleem Amdamaariyaam; Emmireetota Arabaa Gamtooman Duubaayitti qoontsilaa janaraala
6. Shibbiruu Maammoo; Ameerikaa Minesoottatti qoontsilaa janaraala tahuun ramadamaniiru.
 
Ambaasaaddaroonni kanneenis dhiyeenya ulaagaa barbaachisu guutuun gara ramaddii isaaniitti ni bobbahu.
",politics
2097,"Manni Maree Waldaalee Daldalaa fi Dameewwanii Magaalaa Finfinnee qorannoo dhimmoota imaammataa daldalaa fi gamtaa damichaatin walqabatanirratti gaggeessaa ture 30 xumuruun ifoomseera.

Kanneen keessaa waliin gahiinsa faayinaansii, dhimmoota taaksii fi imaammatoota hanqina qaban irratti qorannoo taasise xumureera.

Qorannoowwan kun dhiyeenyatti mootummaaf akka dhiyaatan ibsameera.

Haalli siyaasaa fi diinagdee biyyatti yeroo ammaa damee dhuunfarratti dhiibbaa gahaa jiru dandamachiisuuf hojii jajjabeessu raawwachaa jiraachuu manni marichaa ibseera.

Paartileen siyaasaa filannoo dhufurratti sagantaa fi mulhata damee dhuunfaarratti qaban akka beeksifataniif waltajjii akka qopheessu ifoomsera.

Hawaasni daldalaa yeroo kam caalaa ijaaramuun rakkinoota bifa qindaahen dandamachuu fi dargaggootaf carraa hojii uumuu akka qaban ibsameera.
",politics
2098,"Manni Maree Magaalaa Finfinnee muudama dhiyaatef raggaasise.
 
Itti aanaan kantiibaa magaalaa Finfinnee Injiinar Taakkalaa Uumaan muudamtoota kaadhimamoo bulchiinsa magaalaa Finfinnee, Mana Maree Finfinneef dhiyeessuun raggaasifatan.
 
Muudamichis miseensota mana marichaa walgahiirratti argaman 89 keessaa deeggarsa 79, mormii 3, kan sagalee hin laanne 7 raggaheera.
 
Haaluma kanaan;
1/Injiinar Indaawwaq Abbixee; sadarkaa itti aanaa kantiibaatti qindeessaa Dhaabbilee Kenniinsa Tajaajila Mootummaa,
 
2/Injiinar Sannaayit Daamxaw; hoggantuu Biiroo Misooma Manneenii,
 
3/ Aadde Najiibaa Akmal; hoggantuu Biiroo Faaynaansii,
 
4/ Obbo Shiisammaa G/sillaasee; hogganaa Biiroo Galiiwwanii,
 
5/Obbo Abdulqaadir Mahaammad; Abbaa Alangee Waliigalaa,
 
6/ Aadde Eefraah Alii; hoggantuu Biiroo Aadaa fi Tuuriizmii,
 
7/ Obbo Hayluu Luulee; hogganaa Biiroo Pabliik Sarviisii,
 
8/Obbo Zalaalam Muullataa; hogganaa Biiroo Barnootaa,
 
9/Injiinar Dammallaash Kabbadaa; hogganaa Biiroo Koonistiraakshinii,
 
10/Obbo Sixootaaw Taakkalaa; hogganaa Biiroo Geejibaa,
 
11/Obbo Nagaash Baacaa; hogganaa Biiroo Misooma Lafaa fi Maanaajimantii,
 
12/ Obbo Yimar Kabbadaa; hogganaa Carraa Hojii Uumuu fi Intarpiraayizii,
 
13/Obbo Makoonnin Tafarraa; hogganaa Biiroo Dhimma Hojjetaa fi Hawaasummaa,
 
14/Obbo Abdulfattaah Yasuuf; hogganaa Biiroo Daldalaa,
 
15/Obbo Addunyaa Dabalaa; hogganaa Biiroo Nageenyaa,
16/Obbo Abrahaam Taaddasaa; hogganaa Qindeessa Tola Oolmaa Dargaggootaa,
 
17/Obbo Waaqummaa Abbabaa; koomiishinara Koomiishinii Plaanii,
 
18/Obbo Taammiraat Diillaa; koomiishinara Koomiishinii Invastimantii,
 
19/Obbo Taazeer G/igzihaabheer; hogganaa Biiroo Indaastirii,
 
Tasfaayee Kabbadaatu gabaase",politics
2099,"Obbo Gadduu Andaargaachaw dureewwan godina Kibba Walloo waliin marihachaa jiru.

Ministirri Dhimma Alaa obbo Gadduu Andaargaachaw hojiiwwan misooma qabeenya uumamaarratti dureewwanii fi ogeessoota Kibba Walloo waliin magaalaa Dasseetti marihachaa jiru.

Maricharratti hoggantoonni hojii mootummaa olaanoo federaalaa fi naannoo, hoggantoota aanoota fi ogeessota qonnaa fi qaamolee dhimmi ilaalu waliin argamanii jiru.

Itti aanaa Hoogganaa Qajeelcha Qonnaa Godina Kibba Walloo obbo Alii Sayid akka ibsanitti, marichi misoomaa qabeenya uumaamaa fi itti fayyadama isaarratti akkasumaas hanqinootaa fi ciminootarratti kahumsa kan godhatedha jedhan.

Rakkinoota eegumsa biyyee fi bishaanii adda baasuun hojiiwwan  waqtii Bonaa tumsi akka tahu hubachiisaniiru.

Godinichatti waqtii Bonaa hojii eegumsa biyyee fi bishanii ummanni kuma dhibba 6 fi kuma 10 ol misooma sululaarratti akka hirmaatan ibsameera.

Ministirri Dhimma Alaa obbo Gadduu Andaargaachaw gaaffilee hirmaattotarra dhiyaataniif deebii laachuun kallattii fulduraa ni ilaalu jedhameera.",politics
2100,"Preezdaantiin Ameerikaa Doonaald Traamp karoora nageenyaa giddugala bahaa Kibxata kan ifoomsan tahuu himaniiru.

Preezdaantichi karoora nageenyaa kana muummee ministiraa Israaheel Beeniyaamiin Neetaaniyaahuu fi morkataa isaanii Been Gaantiz masaraa Adiitti osoo hin haasofsiisin dura kan ifoomsan tahuu himaniiru.

Karoora dhiyaaturratti Filisxeemonni yaada faallaa dhiyeessuu akka malan ni eegama jedhan Traamp.

Filisxeemonni karoorri nageenyichaa osoo hin bahin kan morman yoo tahu, Traamp yeroo eeguun kan isaan mariisisan tahuu ibsaniiru.

Karoorri nageenya haaraan kun Filisxeemotaaf faayidaa kan qabu tahuu preezdaantich beeksisaniiru.

Odu himaan preezdaantii Filisxeem Mahaammuud Abbas; Naayil Abuu Rudeeyinah gama isaanitiin Ameerikaa fi Israaheel akeekkachiisaniiru.",politics
2101," Manni Maree Magaalaa Finfinnee yaahii idilee 2ffaa bara hojii 7ffaasaa gaggeessuu eegale.

Yaahichi oolmaa isaa guyyaa harhaatin wixinee labsii hundeeffama Eejansii Dhiyeessii Nyaata Barattootaa, wixinee labsii oodiitara bulchiinsa magaalichaa, labsii Koomiishinii Ispoortii akka haaraatti hundeessuuf fooyyahee bahe fi wixinee labsii Addis Miidiyaa Neetwoork, akkasumas dambiiwwan garagaraa ni raggaasisa jedhameeera.

Guyyaa harhaa waaree booda muudamoota garagaraas ni mirkaneessa jedhameera.",politics
2102," Preezdaantiin Jibuutii Ismaaheel Oomar Giilleen waliigaltee magaalaan Hararii fi Artaan taasisan dinqisiifatan.
 
Preezdaant Ismaaheel Oomar Giilleen kaleessa Amajjii 14 jila preezdaantii naannoo Hararii obbo Oordiin Badriitin duurfame waajjira isaaniitti simatanii mariisisaniiru.
 
Marii isaanitiinis waliigaltee obbolummaa magaalaan Artaa fi Harar irra gahan dinqisiifataniiru.
 
Magaalaan hambaa addunyaa taatee galmoofte Harar hojiilee qorannaa fi qohannoo barnootaa keessatti gahee olaanaa kan bahattu tahuu ibsaniiru.
 
Magaalonni lamaan muuxannoo fi carraalee gaggaarii jiran walii qooduun, guddina biyyaa keessatti gahee isaanii kan taphatan tahuu ibsaniiru preezdaant Ismaaheel Oomar Giilleen.
 
Obbo Oordiin Badriin gama isaanitiin lammiileen Jibuutii magaalaa Harar akka daawwatan gaafataniiru.
 
Magaalaan Hararii fi Artaan barnoota, qorannoo fi qohannoo, aadaa, daldalaa fi qonnarratti waliin hojjechuuf waliigaltee walii mallatteessan isaanii ni yaadatama.
",politics
2103," Muummeen Ministiraa FDRI Dooktar Abiy Ahimaad Eeritraa daawwachuuf akka tahe beeksisan.

Daawwannaa isaaniin Preezdaantii Eeritraa Isaayyaas Afawarqii fi Preezdaantii Soomaaliyaa Mohaamad Abdullaahii waliin marii kan taasisan tahuu fuula feesbuukii isaaniin ibsaniiru.

Preezdaantoota biyyoota lameenii waliin dhimmoota waloo hedduu irratti kan marihatan tahuu ifoomsaniiru.

Daawwannaan Asmaraa kun turtii gaarii fi buhaa qabeessa akka tahu abdii isaanii ibsaniiru.",politics
2104," Eejansii haaraa nyaata barattootaa hundaaheef miseensoonni boordii kutaa hawaasaa garagaraa irraa namoonni 23 filataman.
Miseesoonni boordii haaraan filataman kunneen ogummaa adda addaa irratti bobbahanii warreen argamaniidha.
 
Haaluma kanaan
1. Aadde Alamtsahaay Phaawuloos- Walitti qabdu
2. Aadde Fireealam Shibaabbaw- I/A/Walitti qabduu
3. Obbo Sikur Kaaradii – miseensa
4. Aadde Amlasat Mucee – ‘h
5. Obbo Abbabaa Baalchaa
6. Dooktar Baddiluu Waaqjiraa
7. Aadde Roomaan Taafasawarq
8. Obbo Xilahuun Gugsaa
9. Obbo Yaareed Shumatee
10. Obbo Amaan Fisahaatsiyoon
11. Obbo Fitihi Tolaa
12. Dooktar Fireehiyiwat Gabrahiwat
13. Obbo Geexuu Tamasgeen
14. Luba Muluuqan Birihanuu
15. Dooktar Masaay Gabramaariyaam
16. Dooktar Fiqaaduu Muluugeetaa
17. Obbo Balaay Kaasaa
18. Obbo Salamoon Mangashaa
19. Dooktar Taaraqanyi Taaddasaa
20. Hawaariiyaa Yoohannis Girmaa
21. Dooktar Beteliheem Darajjee
22. Aadde Zaniit Yimar
23. Aadde Meetii Taamiraat filatamaniiru.
 
Boordiin kun hanqina galtee dhiyeessii nyaataa fi meeshaalee barnootaa barattoota daahimmanii fi dargaggoota magaalicha keessatti baratan qunnamu furuuf kan qindeessuu fi hordofu tahuu ragaan Waajjira Kaantibaa Magaalaa Finfinnee argame ni mulhisa.",politics
2105,"Manni maree naannoo Tigraay yaahii idilee marsaa 18ffaa bara hojii 5ffaasaa gaggeesuu eegaleera.

Yahiichi guyyoota shaniif magaalaa Maqalee, galma mana mareetti gaggeeffama.

Manni marichaa raawwii hojii baatii 6 qaamolee hoji raawwachistota naannichaa irratti ni marihata.

Wixineewwan labsii 21 irratti marihachuun ni raggaasisaan egama.

Wixinee labsii aanaalee irra deebiin gurmeessuu, hoji raawwachiistota magaalaa fi aanaalee, itti fayyadama lafaa fi labsii bulchiinsaa irratti marihachuudhan ni raggaasisaan eegama.

Raawwii hojii baatii 6 mana murtii waliigalaa fi odiitara olaanaa naannichaarrattis marihachuun ni raggaasisa.
",politics
2106,"Preezdaantiin Soomaaliyaa Mahaammad Abdulaahii Mahaammad daawwannaa hojiif Asmaraa galaniiru.

Wayita Preezdaantichi Asmaraa gahanitti Preezdaantiin Eertiraa Isaayyas Afawarqii simannaa taasisaniirufi.

Preezdaantichi hoggantoota Ityoophiyaa fi Eertiraa waliin akka marihatan Ministirri Beeksisaa Eertiraa  obbo Yamaanee Gabramasqal fuula Twuutera isaaniin ibsaniiru.

Hoggantoonni kunneen hariiroo biyyootaa fi dhimmoota naannicharratti ni marihatu jedhameera.

Muummeen Ministira FDRI Dooktar Abiy Ahimad guyyaa kaleessa daawwanaa hojiif Asmaraa galuun isaanii ni yaadatama.",politics
2107," Muummeen Ministira Dooktar Abiy Ahimad preezdaant Ertiraa Isaayyaas Afawarqii fi Preezdaant Mahaammad Abdulaahii waliin marihaatan.

Marichi magaalaa Asmaraatti adeemsifaamaa jira.

Marii sadeenirratti dhimmota ijoo biyyootaa isaanii fi dhimmoota ganfaa Afrikaarratti akka marihataan ragaan waajjiira muummee ministiraa irraa argame ni mulhdhisa.

Muummeen Ministiraa Dooktar Abiy Ahimad hoggaantoota biyyoota lameenii waliin marii sadeenii taasisuuf guyyaa kalessaa Asmaraa galuun isaanii ni yaadatama.

Preezdantii Soomaliyaa Mahaammad Abdulaahii Mahaammad maricha irratti hirmaachuuf guyyaa harhaa magaalaa Asmaraa galaniiru.

Ityoophiyaa, Ertiiraa fi Soomaliyaan walii galtee hariiroo sadeenii kan cimsuu baatii phaagumee 2010 Asmaaratti waliif mallatessuun isaanii ni yaadatama.

Walii galtichiis muummee ministiraa Dooktar Abiy Ahimad, preezdaantii Ertiraa Isaayyas Afawarqii fi preezdantii Soomaliyaa Maahammad Abdillaayii tahuun kan waliif mallateessaan.

Waltumsiichi wali galtee biyyootaa sadeenii dameewwaan dinagdee, hawwasummaa fi siyaasaa irratti waltumsaan akka hojjeetaan kan taasisuu tahu wayita sana ibsamee ture.",politics
2108," Ityoophiyaan Raashiyaan waliin hariiroo lameenii cimsuun humna raayyaa ittisaa ammayyeessu akka barabaaddu Raashiyaatti ambaasaaddarri Ityoophiyaa Alamaayyoo Taganuu ibsan.

Ambaasaddar Alamaayyoo Taganuu Ityoophiyaan Raashiyaan waliin hariiroo cimsuun raayyaan ittisaa hojii nagaa kabachiisuu fi shoroorkeessumaa ittisuurratti ammayyeessuu akka barbaaddu himaniiru.

Ityoophiyaa fi Raashiyaa damee raayyaa ittisaan marii lameenii baatii Faranjoota Sadaasarra tasisaniiru.

Marii taasifameen dhimmoota garagaraa waliigalteerra kan gahame tahuu kan kaasaan ambaasaddarichi marii walfakkaatu Finfinneetti akka gaggeeffamu ibsaniiru.",politics
2109,"Magaalaa Hararitti waqtii ayyaana Cuuphaa hokkara uumameen walqabatee shakkamtoonni 87 tohannoo jala oolaniiru.

Hogganaan Biiroo Nageenya mootummaa naannoo Hararii obbo Naasir Yuuyyaa ibsa laataniin rakkoo nageenyaa torbee darbe uumameen lubbuu namaa fi qabeenyaarra miidhaan gahuu himaniiru.

Rakkinicha kan uumaan qaamolee kaayyoo siyaasa dhokataa qabanidha jedhaniiru.

Rakkina uumameen lubbuun namaa 1 yoo darbu namoota 7 irra miidhaan qaqqabuu ragaan waajjira dhimmoota kominikeeshinii mootummaa naannoo Harariirra arganne ni muldhisa.

Dabalataniisa gamoowwan 11 irraa fuullewwanii fi meeshaaleen yoo caccabu gamoo 2, konkolaataan 2 fi konkolaattoota Bajaajii abba miila sadii 4 ibiddaan gubachuu himaniiru.

Sochii mootumman naannichaa olaantummaa seeraa kabachiisuu fi nageenya lammiilee eegsisuuf taasiseen shakkamtoota 87 tohannoo jala yoo oolchu kanneen keessa shakkamtoonni 63 dhimmi isaani mana murtiin ilaalamaa jiraachuu hoggantichi hubachiisaniiru.

Waqti ammaa kana nageenyi buhuu kan kaasaan hoggantichi,  abbooti gadaa, jaarsolii biyyaa, abbootii amantaa, dargaggoota waliin marihachuun hojiin nageenya naannichaa eeguu hojjetama jira jedhaniiru.",politics
2110," Muummeen Ministiraa FDRI Dooktar Abiy Ahimaad magaalaa guddittii Eeritraa Asmaraa daawwannaaf galan.

Preezdaantiin Eeritraa Isaayyaas Afawarqii simannaa taasisaniifiru.

Daawwannaa isaaniin Preezdaantii Eeritraa Isaayyaas Afawarqii fi Preezdaantii Soomaaliyaa Mohaamad Abdullaahii waliin dhimoota sadee irratti ni mariahatu jedhamee kan eeggamu tahuu ragaan Waajjira Muummee Ministeeraa FDRI argame ni agarsiisa.",politics
2111,"Jilli garee Ministira dhimmaa alaa FDRI obbo Gadduu Andaargaachaw durfamu gara Ameerikaa imale.

Jilichi buhuuruma waliigaltee kanaan dura  haala guutinsa fi qabiinsa bishaanii hidha haaromsa guddichaarra gahaniin Sudaanii fi Gibts waliin marihachuuf gara Ameerikaatti kan imalan.

Garicha keessa Ministirri Bishaanii, Jalliisii fi Iinaarjii FDRI Doktar Silashii Baqqalaa dabalatee ogeessota ijarsa bishaanii olaanoo fi ogeessoonni seeraa jiraachuu ministeerri dhimma alaa beeksiseera.

Jilichi bara Franjoota 28 fi 29, 2020  ministira Maallaqaa Ameerikaa fi prezedaantii Baankii Addunyaan bakka hirmaatanitii haala guutunsa fi qabiinsa bishaanii hidha haaromsa guddichaa waliin walqabatee mariin uggura seeraa kaahuu dandeessisu akka gaggeeffamu ni eegama.",politics
2112,"Preezdaantiin Ameerikaa Doonaald Traamp gita isaanii preezdaantii Tuurk Rasip Xayib Erdoohaan waliin dhimmoota rakkoo nageenya Liibiyaa fi Sooriyaa irratti bilbilaan marihatan.

Marii isaanitiin waldhabdee walii walinii Sooriyaa irratti giddu galummaa humna alaa muldhatan hambisuuf karaan dandahamuu irratti marihataniiru.

Dabalataan humnoonni morkattoota Liibiyaa waligaltee dhukaasa dhaabuu irraa akka gahan xiyyeeffannoon irratti marihachuu isaanii dubbi himaan Hwaayit Haawus fuula twuutara isaanii irratti barreessaniiru.

Akkasumas bulchiinsa Sooriyaan motummaa biyyattii fi humnoota morkattoota naannoo sana sochohan waldhabde akka haaraatti eegale dhaabuuf waliigaltee irra gahaniiru jedhame.

Waldhabdichaan lammiileen Sooriyaa hedduun qehee isaaniirraa buqqahuun naannichatti kan argamu daangaa Tuurkiitti baqachuun isaanii himameera.",politics
2113,"Shakkamtoonni horii gaanfaa seeraan ala biyyaa baasuuf yaalan 15 guyyaa harhaa tohataman.

Guyyaa harhaa shakkamtoonni horii gaanfaa 104 karaa seeraan alaa biyyaa baasuuf yaalaa turan tohatamuu isaanii Koomiishinii Guumruukaa Ityoophiyaatti qindeessaan damee Humaraa Koomaandar Massale Yimaam dubbataniiru.

Shakkamtoonni kunneen kaaba dhiha naannoo Tigraay aanaa Adiyaaboo iddoo Adiiwaahisaa jedhamutti qindoomina poolisii fi qaamolee nageenyaan tohannoo jala oolaniiru.

Shakkamtoonni kunneen yeroo ammaa buufata poolisii kan jiran yoo tahu, Birrii kuma dhibba 3 fi kuma 6 waliin tohatamuu isaanii koomaandarichi ibsaniiru.

Torbee tokko duras shakkamtoonni 3 horii gaanfaa 66 karaa seeraan alaa biyyaa baasuuf yaalan tohannoo jala ooluun isaanii kan yaadatamudha.",politics
2114," Koonfaransiin nageenyaa Yuunvarsiitii Dirree Dawaatti taahame.
 
Yuunvarsiitichi baruu barsiisuu haala gaaridhaan itti fufsiisuuf harha koonfaransii nageenyaa gaggeessera.
 
Waltajjicharratti abbootiin Gadaa, hoggansi amantaa, jaarsoliin biyyaa, hoggansi bulchiinsa magaalaa Dirree Dawaa, barattoonnii fi hawaasni yuunvarsiitichaa argamaniiru.
 
Itti aanaan preezdaantii dhimmoota bulchiinsaa fi eeggataan preezdaantii Yuunvarsiitii Dirree Dawaa Dooktar Ubaa Adam rakkoon nageenyaa baruu barsiisuurratti dhiibbaa uumuu, lubbuun barattootaa darbuu fi kunis hawaasa naannoo miidhamaa taasisuu ibsaniiru.
 
Barattoonni barnoota isaaniitti akka jabaatanii fi nageenya mooraa yuunvarsiitichaa tiksuu keessatti akka tumsan gaafataniiru.
",politics
2115," Liibiyaatti walitti buhinsa hammaachaa dhufeen baqattoonni rakkoo cimaaf saaxilamuun himame.

Falmitoonni mirga namoomaa Liibiyaatti walitti buhinsa hammaachaa dhufeen baqattoonni kuma 6 fi 36 rakkoo hamaaf saaxilamuu isaanii ibsaniiru.

Baatii Adoolessaa darbe buufata baqatoota Liibiyaatti argamu miidhaa xiyyaaraan qaqqabeen namoonni 50 lubbuun darbuu Dhaabbanni Mootummoota Gamtoomanii ibseera.

Mahaammad Gaadaafiin ajjeefamuun erga humnaan aangorraa gaggeeffamaniin booddee Liibiyaan walitti buhiinsa waliin waliinitti seentee jirti.

Rakkoo siyaasaa, diinagdee fi hawaasummaa hamaa keessa jirti.

Rakkina kana furuuf giddu galummaa preezdaantii Raashiyaa Vlaadmiir Puutiinii fi gitni isaanii Tuurk Rasiip Xayib Eerdoohaan baatii tokko dura waliigateen dhukaasa dhaabuu akka hojiirra oolu waliigalchaniit turan.

Haatahuutii, biyyattiin yeroo ammaa kana wal waraansa waliin waliinii garee hidhattoota garagaraa fi humnoota alaan miidhamaa jirti.

Kanumarraa kahuun baqattoonni biyyattii keessa jiran rakkoo hamaaf saaxilamuun isaanii himameera.",politics
2116," Manni Barumsaa Waajjirri Giiftii Duree hojjechiise ebbifame.
 
Manni Barumsaa Warra Ifaa Salaalee Sadarkaa 2ffaa godina Shawaa Kaabaa aanaa Waacaalee toora magaalaa Muka Xurii ganda Bosoqqee Jaateetti Waajjira Giiftii Dureetin ijaarrame ebbifame.
 
Manni barumsichaa baatii 4f Birrii miiliyoona 14 ijaarramaa tureera.
 
Manni barumsichaa dareewwan 16 kan qabu yammuu tahu, barattoota 800 keessummeessuu dandaha jedhameera.
 
Waajjirri Giiftii Duree kanaan dura manneen barnootaa 4 fi oolmaa daahimmanii 1 ijaarsisuun ebbisiisera.
",politics
2117,"Manni Maree Bakka buhoota Ummataa FDRI walgahii idileesa 11ffaa bara hojii 5ffaa guyyaa boruu ni gaggeessa.

Manni marichi walgahiisa guyyaa boruun gabaasa raawwii karoora baatii 6 bara baajata 2012 Abbaa Alangee Waliigala ni dhaggeeffata.

Kanarra kan darbe wixinee labsii fooyyahinsa siivili aviiyashinii dhiyaate qorachuun akka raggasiisu ragaan mana maricharra arganne ni muldhisa.",politics
2118,"Ministeroonni Dhimma Alaa Ityoophiyaa, Sudaanii fi Gibts Hidha Haaromsaarraatti boru Waashingitanitti ni marihatu.

Ministeroonni Dhimma Alaa Ityoophiyaa, Sudaanii fi Gibts Hidha Haaromsaarraatti borurra eegaleee guyyaa lamaaf Ameerikaa Waashintan Diisiitti ni marihatu

Maricharratti hirmaachuuf Minisirri Dhimma Alaa FDRI obbo Gadduu Andaargaachaw dabalatee ministeroota dhimma alaa Sudaanii fi Gibts, ministeroota bishaanii, ogeessoonii damee bishaanii fi seeraa Waashingtaan galaniiru.

Walgahii guyyaa boruu fi iftaan gaggeeffamu kanarratti walii galtee wixinee gutiinsaa fi qabiinsa bishaanii hidha haaroomsarratti mariin akka gaggeeffamu Ministirri Bishaan, Jalliisii fi Iinaarjii FDRI Dooktar Injiinar Shilashii Baqqalaa fuula Twuutera isaaniin ibsaniiru.

walii galtee wixinee gutiinsaa fi qabiinsa bishaanii hidha haaroomsaa kanaan dura marii sadarkaa teeknikaatti gaggeeffameen buhaa argame buhuura godhachuun kan qophaahe tahuu ministeerichi ibsaniiru.

Mariin Biyyoota sadeenii hidha haaromsaa ilaalchisuun guyyaa 10 dura Waashingtaanitti gaggeeffame milkiin xumuramuun isaa niyaadatama.",politics
2119,"Koreen Dhaabbii Dhimma Misooma Qabeenya Namaa Caffee Oromiyaa raawwii hojii walakkaa waggaa bara 2012 sektaroota sadii gamaaggameera.

 

Koreen kun, raawwii hojii walakkaa waggaa Biiroo Paablik Sarvisii fi Misooma Qabeenya Namaa, Abbaa Taayitaa Saayinsii, Teeknoloojiifi Qunnamtii Odeeffannoofi Yuunivarsiitii Naannoo Oromiyaa qoratee jira.

 

Gammaaggama taasifameen, kenniinsa murteefi hojiirra oolmaa seerotaa fooyyessuufi murtiin yeroosaa eeggatee kennamuun, maanuwaaliifi sanadoota adda addaa sirna hordoffiifi amalaa gaarii paablik sarvaantii, istaandaardii kenniinsa tajaajilaafi kkf qopheessuun leenjii kennuun, sirna inspeekshinii cimsuuf warshaalee oomisha nyaataafi balaqqee dhaabbilee gara garaa sakattahuun duubdeebii manneen hojiifi dhaabbilee adda addaatiif kennuun, qulqullina barnootaa mirkaneessuuf lakkoofsa kaarikulamii barnoota haaraa qopheessuuf karoorri qabameefi jalqabbiin jiru gaarii tahuufi hirmaannaan barnootaa dabalaa deemuusaa akka ciminaatti koreen kun gamaaggamee jira.

 

Kana malees, jijjiirama jalqabame sadarkaa olaanaatti ceessisuuf Paabilik Sarvaantii ilaalchaafi gocha kiraa sassaabdummaa irratti qabsaahu uumuufi ilaalcha misoomawaa qabateen bakka buusuun bulchiinsa gaarii mirkaneessuu, gurmaahiinsa caasaa hojii haaraa seeraan hojiitti hiikuun komiiwwan gama kanaan kahaniif deebii hatattamaa kennuu, Saayinsii, Teknoloojiii, Qunnamntiifi Odeeffannoo babalhisuufi cimsuu, qulqullina barnootaa cimsuufi babalhinni damee barnootaa akka dabalu taasisuun dhimmoota ijoo xiyyeeffannoo irratti hojjetamuu qaban tahuu Dura Taahaan Korichaa Obbo Tasfaayee Gashoo ibsan.",politics
2120,"Muummeen Ministiraa Dooktar Abiy Ahimaad daawwaannaa Eeritraa xumuraniiru.

Daawwaannaa guyyoota sadiif taasisaan keessatti dhimmoota waloo sadee Eeritraa fi Soomaaliyaa irratti marii gaggeessaniiru.

Turtii isaanii Asmaraatiin walii galtee hariiroo sadee kana dura walii mallatteessan hojiitti hiikuuf Preezdaantii Eeritraa Isaayyaas Afawarqii fi Preezdaantii Soomaaliyaa Mahammad Abdulaahii waliin waliigalteerra gahaniiru.

Walii galtee hariiroo sadee baatii Fulbaanaa bara 2011 hojiitti hiikuuff ejjennoo isaanii ifoomsaniiru.

Bara 2012 fi baroota itti aanan keessa shororkeessummaa, daddabarsa namootaa seeraan alaa, meeshaalee waraanaa fi daddabarsa baala sammuu adoochuu irratti waliin hojjechuuf karoora waloo baafataniiru.

Dabalataan dhimmoota haala itti fayyadama humna namaa, qabeenya uummamaa, misoomaa hawaasummaa fi diinagdee waloo irratti waliin hojjechuuf walii galaniiru.

Muummeen Ministiraa Dooktar Abiy daawwannaa isaanii waayita xumuranitti Preezdaantiin Eeritraa Isaayyas Afawarqii buufata xiyyaaraa idila addunyaa Asmaraatti argamuun gaggeessuu isaanii ragaan Waajjira Ministeera Dhimma Alaa FDRI argame ni mulhisa.",politics
2121,"Koomiishiniin Ministiroota Ityoophiyaa fi Jarman walgahiisaa gaggeessaa jira.

Koomiishiniin ministiroota biyyoota lamaanii magaalaa Finfinnee, Ministeera Dhimma Alaa FDRItti marihachaa jira.

Waltajjichi hariiroo biyyoota lamaanii daran cimsuurratti kan xiyyeeffatedha.

Walgahiin bakka buhoota biyyoota lamaanii harhaa fi booru itti fufuun kan gaggeeffamu taha.

Ityoophiyaa fi Jarman hariiroo diippiloomaasii waggoota 115 qabu.
",politics
2122,"Newuzlaand filannoo biyyoolessaa gaggeeffamuuf Doolaara Ameerikaa miiliyoona 1.6 taasifteetti

Bakka buhaan Dhaabbata Mootummoota Gamtoomanii Tuurhaan Saalh Newuzlaand filannoo biyyoolessaa Iyoophiyaatti gaggeeffamuuf deeggarsa Doolaara miiliyoona 1.6 laachu ibsaniiru.

Deeggarsichi Dhaabbata Mootummoota Gamtoomanitti Sagantaa Misoomaa Ityoophiyaatti demokraasii cimsuuf proojaktii gaggeeffamu raawwachiisuuf kan ooludha jedhameera.
",politics
2123,"Jilli Ministira Ministeera Raayyaa Ittisa Biyyaa FDRI obbo Lammaa Magarsaatin duurfamu daawwannaaf Faransaay jira.

Daawwannaa kanaan itti gaafatamtoota Waajjira Preezdaantii Faransaay, Ministira Raayyaa Ittisa Biyyaa, ministir deettaa Ministeera Dhimma Alaa fi Itaamaajoorii biyyattii waliin dhimmoota waloo irratti ni marihatu jedhameera.

Kaayyoon daawwannaa kanaa leenjii damee humna qilleensaa fi galaanaa irratti kennamuu fi dhiyeessii meeshaalee waraanaa ilaalchisee hariiroo biyyoota lamaanii caalmaatti cimsuuf akka tahe Faransaayitti Imbaasii Ityoophiyaarraa odeeffannoon argame ni mulhisa",politics
2124,"Preezdaantiin Ameerikaa Doonaald Traamp karoora nageenyaa giddugala bahaa ifoomsaniiru.

Traamp karooricha muummee ministiraa Israaheel Beeniyaamiin Neetaaniyaahuu waliin ifoomsaniiru.

Karoorichaan bulchiinsi naannoo Filisxeem akka hundaahuf yaada dhiyessaniiru.

Kanarra darbee Weest Baank bulchiinsa naannoo Israaheel akka taatuf karoorichaan ifoomsaniiru.

Traamp karoora nageenya giddugala bahaa kanaan magaalaan Yerusaaleem qabeenya dhuunfaa Israaheel qofa akka taatuuf akka hojjetan waadaa galaniiru.

Dabalataan karoorri Traamp Filisxeemoonnis tahe Israahelloonni wayita amma naannoo jiraatanii fi mana jireenya isaanii akka gadi hin dhiisnee himaniiru.

Traamp karoorri haaraan kun Filisxeemotaaf filannoo nageenya isa xumuraati jedhaniiru.

Gama biraatin ammoo Filisxeemonni karoora Traamp irratti moormii isaanii dhageessisaniiru.",politics
2125,"""Mootummaan dhimma barattoota ugguramaniirratti itti gaafatamtummaan hojjechaa jira."" jedhan itti gaafatamaan prees sakreetarii Waajjira Muummee Ministiraa obbo Nugusuu Xilaahuun.

Obbo Nugusuu Xilaahuun, janaraal koomiishinarri Koomiishinii Poolisii Federaalaa Indaashaaw Xaasawii fi ministir deettaan Ministeera Saayinsii fi Barnoota Olaanoo Dooktar Saamuheel Kifleen dhimmoota waqtaawaa dhaabbilee barnoota olaanoorratti ibsa laataniiru.

Obbo Nugusuun ""Koreen teeknikaa dhimma barattoota Yuunvarsiitii Dambi Doolloo ugguramanirratti hojjetu hundaahee, hojjechaa jira."" jedhaniiru.

Dabalataan ""Gareen Ministeera Nageenyatiin duurfamu, kan Poolisii Federaalaa, Raayyaa Ittisa Biyyaa fi Poolisii Oromiyaatin deeggarame hawaasa naannichaa fi hawaasa Yuunvarsiitii Dambi Doolloo waliin marihatee gabaasa dhiyeessera."" jedhaniiru.

""Mootummaan garee qorannaa teeknikaa fi ragaalee qorannoorraa odeeffannoo barbaachisoo argateera; odeeffannichis akkaataa qorannoo gaggeeffamu hin gufachiisnen yeroodhaa yerootti ummataaf ni ibsama."" jedhan obbo Nugusuun.

Jeneraal Koomiishinarri Koomiishinii Poolisii Federaalaa Indaashaaw Xaasaw gama isaanitiin, ""Rakkoo nageenyaa uumameen sochiin idilee gufateet ture; ummatarras miidhaan qaqqabeera. Yaatahuutii amma caasaan nageenyaa hawaasa waliin qindoominaan hojjechuun nageenya mirkaneessun dandahameera."" jedhan.

""Yakkoota itti yaadamee, qorannoo fi qindoominaan raawwatamuuf ture hambisuun dandahameera."" jedhan.

Janaraal koomiishinarichi ""Naannoo barattoonni itti ugguramanitti qaamoleen hidhannoon sochohan jiru. Gareen qorannaa mootummaa 3 hundaahee hojjechaa jira. Duula gaggeeffameen iddoolee jajjaboo tohachuu fi humnootii kanneenis barbadeessun dandahameera. Humni hafes hidhannoon sochohaa jira; mootummaan tarkaanfii fudhachuurratti argama."" jedhaniiru.

""Sadaasa dhumarraa eegalee barattoonni Yuunvarsiitii Dambi Doolloo butamanii ugguramaniiru."" jedhameera ibsichaan.

""Yerichatti barattoonni 17 ugguramuun kan ibsame keessaa 12 barattoota yuunvarsiitii turan. Shanan ammoo eenyummaan isaanii hin beekamu."" jedhaniiru qondaaltonni mootummaa sadan.
",politics
2126,"Manni Maree Bulchiinsa Mootummaa naannoo Tigraay muudama namoota lamaa raggaasise.

Manni marichaa yaahii idilee 18ffaa bara hojii 5ffaa gaggeessaa jiruun muudama kana raggaasiseera.

Aadde Fatilawarq Gabraigziihaabheer sadarkaa itti aantuu preezdaantiitti itti gaafatamtuu kilaaster haqaa fi bulchiinsa gaarii tahuun muudamaniiru.

Akkasumas Dooktar Salamoon Kidaanee sadarkaa itti gaafatamaa Biirootti itti gaafatamaa hordoffii magaaloota naannoo Tigraay tahuun muudamaniiru.

Dabalataan obbo Asmallaash Waldasilaasee itti gaafatamaa waajjira gamtaa mootummootaa naannoo Tigraay tahuu isaanii ragaan fuula feesbuukii Adda Bilisa Baasaa Ummata Tigraay irraa argame ni agarsiisa.",politics
2127," Ityoophiyaan marii miseensa Dhaabbata Daldalaa Addunyaa tahuuf jalqabde irra deebiin eegalte.

Gorsaan dhimma diinagdee fi imaammataa muummee ministiraa obbo Maammoo Mihiratuun karaa Twiitara isaanitiin akka beeksisanitti Ityoophiyaan gaaffii miseensummaa dhaabbatichaa waggaadhan dura eegalte, irra deebiin jalqabdeetti jedhan.

Obbo Maammoon gaaffii Ityoophiyaan dhiyeessituuf daayreektarri olaanaan dhaabbatichaa Roobeertoo Azeveedoon tumsa taasisaniif galateeffataniiru.

Maricharratti hirmaachuuf namoonni obbo Maammoo Mihiratuutin duurfaman 10 muummee ministiraa Dooktar Abiy Ahimadiin baatidhaan dura filatamuun ni yaadatama.

Miseensonni koree kanaas Baankii Biyyoolessaa Ityoophiyaa, Koomiishinii Plaanii fi Misoomaa Biyyoolessaa, Ministeera Daldalaa fi Indaastirii kan hammatedha.
",politics
2128,"Koomiishiniin Mirga Namoomaa Ityoophiyaa fooyyessa karoora hojiilee jijjiirramaarratti marihachaa jira.
 
Koomiishinichi fooyyessa karoora hojiilee jijjiirramaa fi dhimmoota biroorratti qooda fudhattoota waliin magaalaa Finfinneetti marihachaa jira.
 
Jijjiirrama biyyattiitti eegaleen walqabatee ittiin bulmaataa fi dhimmoota biroo koomiishinichaa fooyyessuurratti marihatamaa jira.
 
Waltajjii guyyaa tokkoo kanaan rakkoolee dhiibbaa mirga namoomaarratti muulhatan hiikuuf qooda fudhattoota waliin marihatamaa jira.
 
Waltajjicha Dhaabbata Mootummoota Gamtoomanitti Koomiishinii Mirga Namoomaa Olaanaa Baha Afrikaa fi Koomiishinii Mirga Namoomaa Ityoophiyaatu qopheesse.
 
Bakka buutonni waajjiraalee ministeerotaa, Mana Maree Bakka Buhoota Ummataa, manneen murtii, dhaabbilee abbagaar, poolisii, jaarsolii biyyaa, hoggansa abbootii amantaa, miidiyaaleerraa walitti babbahan hirmaachaa jiru.
",politics
2129," Hoggansi Paartii Badhaadhinaa Iistarn Indaastirii Zoon daawwatan.

Hoggansi paartichaa magaalaa Adaamaa galma Abbaa Gadaatti leenjirra jiran magaalaa Duukamitti kan argamu Iistarn Indaastirii Zoon daawwachaa jiru.

Hoggansi Paartii Badhaadhinaa Amajjii 16,2012 eegalee magaalaa Adaamaatti leenjirra jiru.

Leenjichi amma Gurraandhala 2,2012tti itti fufa.

Leenjii kana irratti paartichi ADWUI irraa gara Paartii Badhaadhinaatti erga jijjiiramee asitti jijjiirama argame, hanqinoota mudatanirrattii fi kallattii fuula duraa irratti hoggansi olaanaa ni marihata.

Dabalataan yaad rimee, kaayyoo fi sagantaa paartichaa irratti kan marihatamu yemmuu tahu, tarkanfii fudhatameen jijjiirama dhufe irratti ni marihatama.

Keessattuu milkaahina argame itti fufsiisudhaan tokkummaa yaadaa fi gochaa uumudhaan haala jijjiirama ummanni bayyattii barbaadu fiduun itti dandahamu irratti leenichi kan xiyyeeffatudha jedhameera.

Leenjichi humna raawwachiisummaa hoggansaa cimsuudhan milkaahina itti aanuf akka qophaahan taasisuu irratti kan xiyyeeffatudha jedhameera.

Leenjichi matadureewwan ""Buhaa jijjiramichaan argame amala isaa hubachuudhan itti fufsiisuu, gufuuwwan mudachuu dandahan duursanii hubachuu, gaaffilee hawaas-diinagdee ummataa haala itti deebisuun dandahamuu fi gaaffilee olaantummaa seeraa haala itti deebisuun dandahamu"" irratti kanneen xiyyeeffatanidha jedhaniiru.

Leenjii guyyootii 17f turu kanarratti hoggansi olaanaan kuma 2 ol hirmaachaa jiru.
",politics
2130,"Preezdaantin Tuuniziyaa Kayis Sayid karoora nageenyaa Giddugala Baha mormaan.

Preezdaantichi karoora nageenya preezdaanti Ameerikaa Doonald Traamp  baasaan kun haqaa qabeessa miti jechuun mormaniiru.

Preezdaantichi Karoora nageenyicharratti haasaa taasisaniin Filisxeem dhimma ijoo walii galtichaa miti, kun ammoo haqa qabeessa miti jedhaniiru.

Preezdaanti Ameerikaa Doonald Traamp  karoora nageenyaa Giddugala Bahaa ifoomsuun isaanii ni yaadatama.

Karoorichi Iyyerusalemiin magaalaa Israaheel taasisee kan itti fuufsisuu waan taheef mormiin mudateera.

Torbee lamaan dhufu preezdaantin Filisxeem Mahaammud Abbasii fi bakka Muummeen Ministira Israaheel Beeniyaamin Netaaniyaahu argamanitti haala karoora nageenyicharratti maarii akka taasisaan ni eegama.",politics
2131," Manni Maree Nageenyaa Naannoo Hararii, godinaalee baha Oromiyaa, Poolisii Federaalaa fi Raayyaa Ittisa Biyyaa FDRI raawwii hojii baatii 6 gamaaggame.

Manni maree kun haala nageenyaa, daddabarsa meeshaalee waraanaa fi daddabarsa namoota seeraan alaa ilaalchisee haala olaantummaa seeraa kabachiisuun dandahamu irratti marii balhinaa gaggeessera.

Baatiiwwan 6n darbanitti nageenya waaraa fiduuf hojiin hojjetame jajjabeessaa tahus, rakkoon nageenyaa jiraachuu hogganaan Biiroo Bulchiinsaa fi Nageenyaa Naannoo Hararii obbo Naasir Yuuyyaa ibsaniiru.

Keessattuu yakkamtoota seeraaf dhiyyeessuu, daddabarsa seeraan alaa fi daldala koontiroobaandii ittisuu irratti xiyyeeffaannoon hojjechuun akka barbaachisu dubbataniiru.

Kabaja ayyaana Cuuphaa irratti rakkoo walitti buhiinsaa uummameen lubbuun namoota 2 darbuu, qaamooleen nageenyaa fi siiviilii 31 madaahuu fi qabeenyaa mootummaa fi dhuunfaa irra miidhaan qaqqabuu obbo Naasir dubbataniiru.

Qaamolee ajandaa siyyaasaa dhokataa seeraan alaa gaggeessaa jiraniin nageenyi ummataa boorahaa jiraachuu ibsaniiru.

Olaantummaa seeraa mirkaneessuuf qaamoleen nageenyaa fi hawaasni tumsaan hojjechuu qabus jedhameera.

Qaamolee sabaa fi amantaa dawoo godhachuun ummata walitti buusaa jiran irratti tarkaanfiin fudhatamuu akka qabu hirmaattoonni marichaa kaasaniiru.",politics
2132,"Ministirrin Raayyaa Ittisaa obbo Lammaa Magarsaa Deettaa Ministira Dhimma Alaa Faransaay Zhiyaan Baabtiist Leemoyn Waliin marihatan

Jilli Ministira Raayyaa Ittisaa Biyyaa FDRI obbo Lammaa Magarsaan durfamu daawwanaa hojiif guyyaa kaleessa gara Faransaay imaleera.

Guyyaa harhaas Ministirrin Raayyaa Ittisaa obbo Lammaa Magarsaa Deettaa Ministira Dhimma Alaa Faransaay Zhiyaan Baabtiist Leemoyn Waliin marihachuu ragaan Faransaayitti Imbaasi Ityoophiyaarra arganne ni muldhisa.

Daawwannaa kanaan itti gaafatamtoota Waajjira Preezdaantii Faransaay, Ministira Raayyaa Ittisa Biyyaa, ministir deettaa Ministeera Dhimma Alaa fi Itaamaajoorii biyyattii waliin dhimmoota waloo irratti ni marihatu jedhameera.",politics
2133,"Muummee Ministira Dooktar Abiy Ahimad Dabalatee hoggantoonni mootummaa olaanoon maatii barattoota Yuunvarsiitii Dambi Doolloo ugguraman waliin marihatan.

Maricharratti Itti aanaa Muummee Ministira obbo Dammaqaa Makonnin, Ministira Nageenyaa Mufariyaat Kaamil dabalatee hoggantoonni hojii mootummaa akkasumaas bakka buhoonni ummaataa hirmaataniiru.

Maatiin barattootaa hanga bakki ijoolleen isaanii jiran badetti haasaa isaan bilbilaan ijoollee isaanii waliin taasisaa turan hoggantoota garee qorannaa teeknikaaf ibsaniiru.

Itti gaafatamaan prees sakreetarii Waajjira Muummee Ministiraa obbo Nugusuu Xilaahuun maricha ilaalchisuun maatiin barattoota dursanii Muummee Ministira Dooktar Abiy Ahimad waliin dhimmicharratti marihataniiru jedhan.

Itti aanaa Muummee Ministira obbo Dammaqaa Makonnin miidhaan barattoota Yuunvarsiitii Dambi Doolloo ugguraman gahe ragaan agarsiisu akka hin jirre maatii barattootaf ibsaniiru jedhan.

Obbo Dammaqaan mootummaan barattoota ugguraman kana gadhiisisuuf hojjechaa jiraachuu hubachiisaniiru.

Guyyaa kaleessaa obbo Nugusuu Xilaahuun, janaraal koomiishinarri Koomiishinii Poolisii Federaalaa Indaashaaw Xaasawii fi ministir deettaan Ministeera Saayinsii fi Barnoota Olaanoo Dooktar Saamuheel Kifleen dhimmoota waqtaawaa dhaabbilee barnoota olaanoorratti ibsa laataniiru.

Obbo Nugusuun ""Koreen teeknikaa dhimma barattoota Yuunvarsiitii Dambi Doolloo ugguramanirratti hojjetu hundaahee, hojjechaa jira."" jedhaniiru.",politics
2134,"Fooramiin amantaalee Oromoo gaggeeffame.
 
Fooramiin amantaalee Oromoo tokkummaa ummataa cimsuu dandeessisa jedhame Ameerikaa, Waashiingitanitti gaggeeffameera.
 
Kaayyoon fooramichaa marii amantaalee Oromoo gidduu jiru cimsuu akka tahe ibsameera.
 
Waltajjichi hoggansii fi hordoftoonni amantaa Ortodooksii, Prooteestaantii, Muusliimaa, Waaqeffannaa fi kanneen biroon iddoo argamanitti gaggeeffameera.
 
Fooramichaan tokkummaa Oromoo cimsuu, tokkummaan ummataa garaagartee amantaatin kan hin laafne tahuunis ibsameera.
",politics
2135,"Manni Maree Nageenyaa Naannoo Hararii, godinaalee baha Oromiyaa, Poolisii Federaalaa fi Raayyaa Ittisa Biyyaa FDRI raawwii hojii baatii 6 gamaaggame.

Manni maree kun haala nageenyaa, daddabarsa meeshaalee waraanaa fi daddabarsa namoota seeraan alaa ilaalchisee haala olaantummaa seeraa kabachiisuun dandahamu irratti marii balhinaa gaggeessera.

Baatiiwwan 6n darbanitti nageenya waaraa fiduuf hojiin hojjetame jajjabeessaa tahus, rakkoon nageenyaa jiraachuu hogganaan Biiroo Bulchiinsaa fi Nageenyaa Naannoo Hararii obbo Naasir Yuuyyaa ibsaniiru.

Keessattuu yakkamtoota seeraaf dhiyyeessuu, daddabarsa seeraan alaa fi daldala koontiroobaandii ittisuu irratti xiyyeeffaannoon hojjechuun akka barbaachisu dubbataniiru.

Kabaja ayyaana Cuuphaa irratti rakkoo walitti buhiinsaa uummameen lubbuun namoota 2 darbuu, qaamooleen nageenyaa fi siiviilii 31 madaahuu fi qabeenyaa mootummaa fi dhuunfaa irra miidhaan qaqqabuu obbo Naasir dubbataniiru.

Qaamolee ajandaa siyyaasaa dhokataa seeraan alaa gaggeessaa jiraniin nageenyi ummataa boorahaa jiraachuu ibsaniiru.

Olaantummaa seeraa mirkaneessuuf qaamoleen nageenyaa fi hawaasni tumsaan hojjechuu qabus jedhameera.

Qaamolee sabaa fi amantaa dawoo godhachuun ummata walitti buusaa jiran irratti tarkaanfiin fudhatamuu akka qabu hirmaattoonni marichaa kaasaniiru.",politics
2136,"Preezdaantiin FDRI Saahilawarq Zaawdeen ministira Ministeera Misooma Bosonaa Kooriyaa Kibba waliin marihatan

Preezdaant Saahilawarqii fi ministirri Misooma Bosonaa Kooriyaa Kibbaa Keem Jaay Yuun hojii jijjiirama qabeenya qilleensaarratti hojjetamaa jiruu fi misooma bosonaarratti marihataniiru.

Dabalataan hariiroo biyyoota lameenii cimsuurratti waliin hojjechuuf marihachuu isaanii ragaan Waajjira Preezdaantiirra argame ni mulhdhisa,
",politics
2137,"Koomiishiniin Mirga Namoomaa Ityoophiyaa ittigaafatama irraa eegamu sirnaan bahachuu akka qabu ogeeyyiin seeraa himan.
 
Abukaatoo fi gorsaan seeraa obbo Wubishat Girmaa fi Malkaamuu Ugoon koomiishinichi itti gaafatama laatameef sirnaan bahachuu qaba jedhaniiru.
 
Mirga lammiilee kabachiisuurratti xiyyeeffannoon hojjechuu qabas jedhaniiru.
 
Koomiishinichi walaba akka hin tahin, rakkoo dandeettiisaa furachuu dhabuu, dhiibbaa mirgoota namoomaa qaqqaban dhaabsisuu dadhabuusaas ibsaniiru.
 
Barsiisaa seeraa fi qorataan Yuunvarsiitii Hawaasaa Dooktar Maarishat Taaddasaan Ityoophiyaan dhaabbilee demokraasii ijaaruurratti qaawwa muulhatu hiikuurratti rakkoolee jiru furuu akka qabdu dhaamu.
 
Koomiishinarri Koomiishinii Mirga Namoomaa Ityoophiyaa Dooktar Daaniheel Baqqalaan hojii riifoormiitin labsii hundeessituu koomiishinichaa fooyyessuu, filannoo koomiishinarootaa walaba gochuu fi waajjiraalee naannolee gurmeessuun xiyyeeffannaadha jedhan.
 
Awwal Abarraatu gabaase.
",politics
2138,"Loltoonni Soomaliyaa garee shoroorkeesitoota Alsheebab 142 ajjeesuu himame.

Loltoonni Biyyaalessaa Soomaliyaa garee shoroorkeesitoota Alsheebab 142 irratti kaleessa tarkaanfii fudhataniiru.

Tarkaanfiin kun karaa kibbaa kan argamtu magaaalaa Janaallee yoo tahu namoota duhaniin dabalata namoonni 29 madaahuu akkasumaas namoonni 18 tohanna jala oolutu himame.

Hogganaan Loltoota biyyaaleessa soomaliyaa Osmaan Shabalee garee shoroorkesitoota alsheebab akka duhanii fi garicha wajjiin waliitti dhufeenya kan qabanis tohanna jala oolu dubbatan",politics
2139,"Pireezedaantiin Mootummaa Naannoo Oromiyaa Obbo Shimallis Abdiisaa bakka bu'oota hawaasa Godina Wallaggaa Bahaa fi magaalaa Naqamtee waliin mari'atan.

Bakka bu'oonni hawaasaa kunniin pireezedaantiin MNO Obbo Shimallis Abdiisaa, yeroo rakkoo kanatti dhufuunsaanii quuqama ummataa kan qaban tahu muldhisa jedhaniiru.
Seenaa keessattis akka addaatti ilaalama jedhan.

Wayita marii bakka bu'oonni hawaasaa kunniin pireezedaant shimallisiif gaaffii adda addaa dhiyeessaniiru.Gaaffilee kahan keessaa bu'uraalee misoomaa yeroon xumuramuu dhabuu,rakkoon hojii dhabdummaa fi nageenyi amansisaan dhibuun kanniin ijoodha.

Pireezedaantiin Mootummaa Naannoo Oromiyaa Obbo Shimallis Abdiisaa, deebii kennaniin Mootummaan bu'uraalee misomaa jalqabamani hafan barana xumursisuuf xiiqii guddaan hojeechaa jira jedhan.Hojii dhabdummaa godinicha keessatti muldhatu maqsuufis dinagdeen socho'uu akka qabu dubbatan.

Mootummaan godinichatti nageenya itti fufiinsa qabu mirkaneessuuf hojii olaantummaa seeraa kabachisuu eegalee cimsee itti fufas jedhan.Kana dhugomsuu keessatti ummannis qooda isaa akka bahuus dhaamaniiru.

Mootummaan Naannoo Oromiyaa qaama karaa nagayaatiin socho'u kam waliinuu nagayaan simate waliin hojeechuuf qophiidhas jedhan.

Bakka Bu'oonni hawaasaa Godina Wallaggaa Bahaa fi Magaalaa Naqamtee kunniin xumura mariirratti Pireezedaantiin Mootummaa Naannoo Oromiyaa Obbo Shimallis Abdiisa fi miseensoota jila isaaniif bullukkoo badhaasaniiru.

Wandimmuu Kabbadaatu Naqamteerraa gabaase.",politics
2140,"Pirezidaantiin Ameerikaa Donaald Tiraamp yaada bulchaan Niiwu Yoorkiin magaalattii cufuudhaaf dhiyaatee kan hin amanamneedha jechuun ""barbaachisaa hin tahu"" jedhan.

Mr Tiraamp akka jedhaniitti murteen dhumaa kan dhimmicharratti kennamu taaski forsii Koronaavaayirasii Waayiti Hawusitiin.

Pirezidaantiichi kana dura buchisawwan Niiwu Yorkiifi gartokkee Niiwu Jarsiifi Konektiikat, tatamsahina vaayirasichaa xiqqeessuuf ni cufamu jechuunsaa ni yaadatama.

Niiwu Yoorki keessatti qofaa namoonni 52,000 ol vaayirasichaan qabamaniiru.

Namoota biyyattii keessatti vaayirasichaan qabamunsaanii mirkanaahee keessa wallaakkaan Niiwu Yoorki keessatti argama.

Pirezidaanti Tiraamp fuula tiwiitara isaaniirratti akka barreessaniitti adda baasuun tursiisuu irraa bulchiinsa kana keessatti ‘dhorkuu imalaah fi gorsi cimaan osoo kaahaamee jechuun barreessaniiru.

Dhaabbanni Tohannoofi Ittisa Dhukkubootaa jiraattoota bulchiisnawwan sadan kanneen keessatti argaman, uoo dhimma murteessaaf tahee malee guyyoota 14hf akka manaa hinbaanee gaafateera.

Ejjansichis dhorkaan kunis kennitoota tajaajila buhuraalee murteessoo, oggeessaale fayyaa fi dhiyeessitoota nyaataa dabalatee, kan hinilaalanee tahu himeera.

Mr Tiraapmi guyyaa Jimaataa haala Niiw Yoork keessa jiru ilaalchisee gaazexessitootaatti wayita dubbataniitti, ""Adaa baasuun tursiisuu ilaaluu dandeenyaa sababii eddichi bakka koronaan ballinaan keessatti argamee waan taheefu…Waahee akkasii yaadaan jira,"" jedhanii turan.

Itti dabaluunis adda baasuun kunis vaayirasichi achii gara bulchiinsoota biyyattii biraatti hinbababllannef ni hirisa jedhanii ture.

Filooriidaa keessattis rakkoon mudataa jira. Hojjattoonni Niiw Yoorki hedduun gara sana deemaa jiru. Suna akka tahuuf ammoo nuti hinbarbaadnu,"" jedhaniiru.",politics
2141,"Haaluma kanaan barbaachisummaan wixinee labsii invastimentiis omishtootaa fi diinagdee roga maraan jiru akkaataa guddisuun dandahamu irratti balihnaan marihatameera.

Seektara dhunfaa jajjabeessuun, omishtummaa isaanii guddisuun guddina diinagdee itti fufiinsa qabu dhugoomsuun ajandaalee marichaati.

Kanamalees jiruuf jireenya lammiilee fooyyessuu fi dorgomtummaa diinagdee biyyattii daran guddisuudhaan carraa hojii balhaa uumuu fi hojiin gama diinagdeen hojjetamu akkaataa galtee waliif tahu irratti kan xiyyeeffate komishiiniin invastimentii Itiyoophiyaa wixinicha mana maree Ministeerotaaf dhiheesse.

Manni maree Ministeerotaas wixinee dhiyaate irratti fooyyahinsa garagaraa gochuun akka mirkanahuuf mana maree bakka buhoota ummataatti qajeelche.

Haaluma wal-fakkatuun Manni maree Ministeerotaa wixinee labsii dhaabbilee misoomaa mootummaa gara dhuunfatti dabarsuu irrattis marihate.

Buhuruma kanaan barbaachisummaan wixinee labsii dhaabbilee misoomaa mootummaa gara dhunfatti dabarsuus, cehumsa diinagdee biyyattii mirkaneessuu, seektara dhuunfaa mijawaa gochuu,

imaammata diinagdee hawwataa gochuu, faayinaansii misoomaaf oolu fooyyessuun barbaachisaa tahee kan argamee fi gahee seektarri dhuunfaa guddina diinagdee keessatti qaban guddisuu akkasumas  tajaajila dhaabbileen dhunfaa kennaan fooyyessuun murteessaa waan taheef, ministeerri maallaqaa fi wal-tahiinsa diinagdee wixinee labsii kana mana maree ministeerotaaf dhiheessera.

Manni maree ministeerotaas wixinee dhiyaate irratti fooyyahinsa garagaraa gochuun akka mirkanahuuf mana maree bakka buhoota ummataatti qajeelchera.

Ajandaan biraa manni maree ministeerotaa  irratti marihate immoo wixinee labsii exite tax dha.

Kunis sirni taaksii walitti qabuu iftoominaa fi saffisa akka qabaatu, kontirobaandii fi daldala seeran alaa ittisuuf kan gargaaru, meeshaalee fayyaa hawaasaa miidhan irratti taaksii dabaluu, Ministeerri maallaqaa fi wal-tahiinsa diinagdee wixinee labsii exite tax kana  mana maree ministeerotaaf dhiheessera.

Manni maree ministeerotaas wixinee dhiyaate irratti fooyyahinsa garagaraa gochuun akka mirkanahuuf mana maree bakka buhoota ummataatti qajeelche.

Dhuma irratti manni maree ministeerotaa  galmee fi heeyyama sirna daldalaa  saffisaa, ifaa fi baasii xiqqeessan sirna daldalaa mijawaa tahe jalqabsisuuf seerota jiran fooyyessuun barbaachisaa tahee argameera.

Waan taheef galmee daldalaa danbii lakkoofasa 392/2009 fooyyessuun barbachisaa tahee waan argameef, ministeerri daldalaa fi indastirii murtee isaa mana maree ministeerotaaf dhiheessera.",politics
2142,"Gorsaafi dhaamsa namummaa qondaalota Bilxiginnaatiif

Balaa dhukkubni koronaa kun qabatee dhufaa jiru hubataa akka hin jirreefi, hoggansa balaa kana jalaa biyyaaf ummata baraaruuf malu kennuufis qophii akka hin taane jala muree hubadheera. Kanarra kanan gahes ergan jechaafi gocha torban sadeen kana isinirraa arge ergan madaalee booddeedha. Fakkeenyaaf;

 Torban lama dura qilleensifi midhaan biyyanaa koranaaf nama hin saaxilu ergaa jedhu ifatti dabarsaa turtan. Guyyama lama dura hoggansi olaanaan tokko ' kornonaa jedhanii kan hafarsan kun dhibee duutuu utaalloo hin geenyeedha"" jechuun dabballoota walitti qabamanitti himaa ture.

 Erguma dhibeen kun biyya seeneyyuu osoo isinitti waywaannuu dabballoota kumaatamaan galma ukkaamfamaa keessatti walitti qabdanii walghahii teessisaa turtan. Dabballootuma keessanis saaxiltanii ummatas gaaga'amaaf qaadhimtan. Rabbi nu haabaasu malee.

 Yeroo addunyaan guutuun dhukkaba kana jalaa baraaruuf odeeffannoon murteessaadha jettee gorsitu kanatti, isin garuu interneetii Lixaafi Kibba Oromiyaa morka gowwaatiin qabamtanii akkuma murtanitti jirtu.

 Namni dura vaayrasichaan qabamuun beekame Oromiyaa keessa naannayaa ture. San booda Adaamaatti babal'ate. Isin garuu hanga naannoleen dhukkubichi keessatti hin argaminuu waan itti dhimmamtan hin fakkaatu. Labsiin har'aatuu erga naannoleen biroo sadi labsanii dabarsitan. Kunis balaa kanaaf hangam takka ilaalcha gadi aanaa akka qabdan agarsiisa.

 Akka paartii biyya bulchaa jirutti dhukkuba kana ittisuuf dursa dirqamni keessani. Garuu ammoo hoggansa olaanaa hanga dabballoota keessanitti ammas duula dhibee kana jalaa ummata baraarsuu osoo hin taane duula warra isiniin faallaa jiruu laaffisuufi dhabamsiisuun qabamtanii jirtu.

Akki kun isniifi biyyaafis hin ta'u. Balaa kana jalaa ofiifi biyya baasuu yoo barbaaddan wantoota armaan gadii akka sirritti hubattaniin barbaada.

Weerarri koronaa kun akka isin laffiftanii laaltan kanaa miti. Rakkoo fayyaa, hawaasummaa, diinaggeefi nageenyaa hamaa fidee dhufe.

 Gama Fayyaan weerarri ( pandemic) kun weerara kanneen biroo kan akka koleeraa, busaafi gifiraa hin se'inaa. Saffisaafi baldhina akkaan guuddaatiin deema. Qaama hawaasa hunda saaxila. Bakka murtaayatti hin dhaabbatu biyya darbee addunyaa waliin gaheera. Kanaafi saffisnifi bal'inni weerara kanaa humna dhaabbilee fayyaa guyyoota gabaabaa keessatti laamshessa. Sadarkaa biyya teenya hiyyeettii tanaa dhiisaatii kanneen hedduu dagaaganii laamshayanii jiran.

 Gama Hawaasummaatiin Vaayrasiin kun gaaga'ama hawaasummaa guddaa fida. Namoonni rifachiisuufi baay;inaan ni dhibamu, ni du'u du'u. San qofa miti rakkoon. Akka dhukkuba biraa firri dhukkubsattoota dhibamsiifachuun hin danda'amu. Kan du'an awwaallachuun hin ta'u. Kun cinqii hawaasummaa ( societal stress) uumuu bira dabree, hojiin dhibamsiisuufi awwaalus qaama mootummaan waan ra'atamuu qabuuf caasaa fayyaafii nageenyaa irratti dhiibbaa cimaa qaba.

 Gama Diinaggeen Dhukkubni kun weerara biyya keessaffi addunyaati ( both epidemic and pandemic) dha. Kana jechuun sochii diinaggee keessaafi alaan laamshessa. Keessaan omisha qonnaa, warshaafi tajaajilaa hir'isa. Sochii daldala biyya keessaa laaffisa. Alaan ammoo biyyoonni waliin daldallus omishas ni hirdhisu, alaa bitachuus ni hirdhisu. Kana jechuun gabaan omisha nuti alatti erginuu gadi bu'a. Meshaan alaa galfachuu qabnus ni hirdhata ykn qaalaya. Kun lamaan walitti dabalamee daldala alaa ( importexport) keenya kan duraanuu xiqqaa quucarsee lafaan dhaya. Sochiin diinaggee biyya keessaa laamshayuufi daldalli alaa laafachuun kufaatii diinaggee ( depression) fiduu mala; ni fidas. Biyya hanga ammaa nyaataanuu of hin danda'iniif kun balaa hamaadha. Akka dur gargaarsa warra alaa akka hin abdanne dhukkubichi diinaggee isaanitis daaraa godhaa jira. Dura kan ofii baraaran malee harka nutti hiixatan jennee abdachuu of gowwoomsuudha.

 Gama Nageenyaa ( Security) Weerara vaayrasii kanaa irra aanuuf tarkaanfilee jireenya ummataa danqan fudhachuun dirqama ta'a. Kun ammoo dhiibbaa xiinsammuufi diinaggee waan qabaatuuf laaftutti hojitti hiikanii tursiisuun hin danda'amu. Fakkeenyaaf tamsa'ina vaayrasichaa hirdhisuuf sochii ummataa dhaabsisuun dirqama. Kanuma amma eegalme kana. Tarkaanfiin kun bu'aa barbaadame akka fiduuf ammoo yeroo dheeraaf ( tarii hamma ji'a lamaa fi sanii ol) uggura sochii tursiisuu gaafata. Kun ammoo ummata irra jireessi harka qalleessa ta'eef baay'ee ulfaataadha. Dhiibbaa uggurri uumu laaffisuuf mootummaan deeggarsa barbaachisaa godhuu baannaan, lammiileen murtii mootummaa diigutti deemu. Rakkoon nageenyaa kan akka saamichaa, qaama nageenyaan walitti bu'uu kkf ni babal'ata. San qofa miti. Qaamota nageenyaaf meeshaa ittiin vaayrasicha ofirraa itti ittisan gahaa dhiheessuufi baannaan; dhukkubichi qaama nageenyaatti babal'annaan, hamileefi efficiency isaanii hedduu gadi bu'a. Gara fincilutti deemuu malu. Waliigala koronaan walqabatee rakkoo nageenyaa hawaasa keessaa qofa osoo hin taane humnuma nageenyaa keessaahuu madduu akka malu tilmaamuun barbaachisaadha. Hawaasnifi qaamni nageenyaa murtii mootummaa hojitti hiikuu didnaan/ dadhabnaa, dhukkubicha daran babal'ata. Rakkoon hawaasummaafi diinaggee gubbatti kaasnees waliin hammaata.

Kanin armaan olitti tuqe rakkoolee fayyaa, hawaasummaa, diinaggeefi nageenyaa koronaan fidu keessaa baay'ee gabaabaadha. Eerudhumaafin kaaye. Maarree falli maali?

 Rakkoo kana seriously haa fudhannu. Akkanatti laalaa; Rakkoo akkanaa takkaa isin mudattee hin beektu.Isin dhiisaa Ilmaan namaa har'a lubbuun jiran rakkoo akkana hamaa takkaa arganii hin beekan. Biyyanatti mitii addunyaatti. Kanaaf rakkoo ulfaataa kana ulfina isaan malu kennaa yaadaa.

 Wanti isin cinqu tokko filannoo as deemu akka taate nan beeka. Koronaan karoora namoonni, paartileen, biyyoonnifi addunyaan baafatanii lafaa qaban zeeroon baay'iseera. Kanaaf filannoof hin cinqaminaa. Dhimma filannoo yeroof kiisha duubaa keessa kaayadhaa. Filannoon karoora lafa kaayamee jiruun hin godhamu. Filannoo Itoophiyaa dhiisii olompikiin addunyaa haqameera baraa. Amma siyaasaa filannoo keessaa bahaa. Mataa keessan gara balaa yeroo kana jalaa ummata baraarsuutti jijjiiraa. Balaa kana manage godhuu baannaan isin warra itti gaafatamummaa harkaa qabu dhiisaa nuti warri isin morminuu bakakkaa ummataa jalaa hin baanu. Sammuu keessan filannoo keessaa baasuun qalbii takkaan hojii emergency management kana akka hojjattan isin garagaara. Mormitoota keessan morkiin osoo hin taane tumsaan akka hirmaachiftan isin gargaara. Ummata birattis olola nu filadhaa osoo hin taane dhaamsa lubbuun nuuf jiraadhaa akka geggeessitan godha. Ummannis haasaa keessan shakkin laaluu dhiisee akka qalbiin dhugeeffatu godha.

Kanaan yoo waliif galle, wanti dafee ta'uu qabu
 Caasaan mootummaa gubbaa hamma gaditti saffisaan fuulleffannaa isaa guutuu tamsa'ina dhukkuba kanaa hanqisuu irratti haa ta'u
 Ogeeyyii fayyaatiif qaamota nageenyaa ( polisootaafi loltoota) saffisaan meeshaan vaayrasich irraa ittiin of eegan haa raabsamu.
 Dargaggooni leenjiifi meeshaa eeggumsaa waliin qaamota fayyaafi nageenyaa haa gargaaran
 Midhaan hangi kuusaa keessa jiru madaalamee qaamota harka qalleeyyii garagaaruuf haa qophaayu.
 Warra siyaasaa keessan morman hidhuu, doorsisuu, quuxessuu, itti muufachuu dhiisaa akka ugummaa isaaniitiin jigii yaammadhaa.
 Interneetiin dafee haa banamu..saffisni haa dabalamu, gatiin haa hir'atu

Dhumarratti ammas irra deebi'ee wannin jedhu rakkoo as deemaa jiru kana laaffistanii laaluun haa gahu.Politics as usual amma hin ta'u. Adaduma yeroon deemuun hireen balaa vaayrasiin kun fidu dandamachuuf qabnu xinnaataa deema. Dammaqinaan, saffisaanifi qindoominaan hojjannaan irra aanama. Laafisanii laalanii, bifa haraca'een sochoonaan dhibeen kun ummataafi biyya galaafata.

( Hojiin biraa waan na eeggatuuf saffisaan waanin barreesseefi keessa deebi'ee waan hin laaliniif dongora qubee keessaa gingilchaa dubbisaa)

Nagayaan Bulaa!!",politics
2143,"Filannoon biyyoolessaa 2012 yeroo qabameefitti gaggeeffamuu hin dandahu jedhe boordichi.
 
Sababii weerara vaayrasii koroonaatin filannoon biyyoolessaa bara 2012 gaggeeffamuuf ture yeroo qabameefitti kan hin adeemsifamne tahuu Boordiin Filannoo Biyyoolessaa Ityoophiyaa beeksise.
 
Boordichi dhiibbaa vaayrasiin koronaa yeroo filannoorratti uumee fi uumuu malu qorachuudhan murteewwan dabarseera.
 
Boordichi ibsa Faanaa Broodkaastiing Koorporeetif ergeen sababii tamsahina vaayrasii koroonaatin yeroon filannoo qabame haqamee, hojiileen hojjetamaa turan yeroodhaf akka dhaabbatan murtaahuu beeksiseera.
 
Galmeen filattootaa, filannoon raawwachiistota filannoo, leenjii fi bobbiin, barnoonni filattootaa, raabsaan meeshaalee filattootaf barbacahisanii Bitootessaa fi Ebila keessa raawwatamuu kan qaban ture.
 
Yaatahuutii sababii tamsahina vaayrasii koroonaa fi tarkaanfii naannolee fi mootummaan federaalaa weeraricha ittisuuf fudhachaa jiruun sana raawwachuun hin dandahamu.
 
Dhimmicharrattis qorannaan kan gaggeeffame yammuu tahu, dhaabbilee siyaasaa waliin mariin gaggeeffameera.
 
Boordichi ibsa isaatin amma yeroon aangoo Mana Maree Makka Buhoota Ummataa dhumatutti filannoo gaggeessuu akka hin dandeenye beeksisee, qorannaan gaggeesses mana marichaatif akka dhiyaatu murteessera.
 
Meeshaalee mankuusaa Daandii Qilleensaa Ityoophiyaa keessa jiran saamsun torbee lamaan harkifateeras jedheera.
 
Bittaan maxxansa meeshaalee filannoo sababii vaayrasichaatin gufateera.
 
Leenjiin raawwachiistota filannoo naannolee 1000 tahaniif Finfinneetti kennamuun irra ture hin kennamne.
 
Leenjii raawwachiistota filannoo 150,000 tahaniif naannoleetti kennamuun irra ture eegaluun hin dandahamne.
 
Barnoonni boordichi filannoorratti laatu ergaa hubannoo uumuu ittisa vaayrasii koroonaatin liqimfamuun isaanii balhaa tahuu irra gaheera jedheera.
",politics
2144,"Imala jijjiirramaa waggaa lammaffaa kan kabajnu gama tokkoon qormaata, gama biraatin ammoo abdii nu fuldura jiru ilaaludhaani jedhan muummee ministiraa Dooktar Abiy Ahimad.

Dooktar Abiy Ahimad jijjiirrama waggaa lammaffaa biyyattii ilaalchisuudhan karaa fuula Feesbuukii isaanitiin ergaa dabarsaniiru.

Dooktar Abiy vaayrasiin koroonaa qormaata addunyaa tahuudhan biyyoota 200 waliin gahuu ibsanii, Ityoophiyaattis namoonni 29 vaayrasichaan qabamuu yaadachiisaniiru.

Ammeentaan miidhaa inni qaqqabsiisu beekamuu baatus waltumsinee miidhaa xiqqaadhan akka irra dabarru abdii guutuun qaba jedhaniiru.

Jalqabbii jijjiirramichaatti humni hidhate naannoo Somaaletti hidhannoo waraanatiin nageenya ollaa naannolee booressuun fedhii fottoquu kaasera. Hokkorri kaasee ture gaanfa Afrikaa jeeqan hedduun shakkaa turaniiru. Yaatahuutii jijjiirramichaan demokraasii, kabajamuu mirga namoomaa, diinagdeen badhaadhuu, nageenya waaraa buusuuf obsaan hojjetameera jedhan.

Bifuma walfakkaatun karaa Lixa Oromiyaatin humnoonni hidhatan baankii saamuu, nama ajjeesuu, manneen gubuu, daandii cufuu, manneen barnootaa cufanii jireenya idilee hawaasa jeequu, caasaa mootummaa gandaa amma magaalaa Naqamtee, Gimbii, Shaambuutti jigsuuf yaalameera jedhan Dooktar Abiy.

Naannoo Amaaraatti hoggansa olaanaa naannichaa, magaalaa Finfinneettis hoggansa raayyaa ittisaa jajjaboo dhabneerra jedhan.

Meeshaa waraanaa hidhatanii sochoohudhaan nageenyi naannichaa booraheera. Lubbuun namaa darbaa tureera, manneen dhuunfaa fi manneen hedduunis gubamaniiru. Naannoo tokkorra darbee naannolee sadi tuttuquun miidhaan mudateera.

Yaatahuutii sanas irra darbuudhan riifoormii gurguddaa hojiirra oolchuuf sosochii jajjabaan taasifamaa tureera.

Hojimaata baankotaa geeddaruun damee faaynaansii jajjabeessuu, mirga namoomaa, fooyyessa diinagdee, olaantummaa seeraa, damee haqaa, nageenya hawaasummaa, dhaabbilee barnootaa fi fayyaa, proojaktoota jajjaboo dhugoomsuuf hojjetameera.

Manneen barnootaa olaanoottis qormaanni mudachaa ture hamaadha; yaatahuutii isas yeroo irra dabarree filannoo biyyoolessaatif qophaahaa yeroo jirrutti tamsahinni vaayrasii koroonaa rakkoo biraa tahee dhufeera.

Kanas taanan ummanni keenya jabinaa fi aadaa waldhageettii qabuun waltumsinee irra ni dabarra jedhan.

Waggaa lammaffaa jijjiirramichaa yammuu kabajnuttis Ityoophiyaa akkamii yaa ijaarru kahumsa jedhuun, fedhii fi faayidaa ummataa fi biyyaa galmaan gahuuf tumsaan ni hojjenna jedhaniiru.

Rakkoolee biroo tumsaan idahamnee akkuma injifachaa as geenye, qormaata amma nu mudatee fi fuldurattis nu mudachuu malu waloon ni injifanna jedhaniiru.
",politics
2145,"Paartileen siyaasaa addunyaa weerara vaayrasii koroonaa ittisuuf, sochii qindoominaatif waamicha dhiyeessan.
 
Vaayrasiin koroonaa diinagdee, fayyaa fi nageenya addunyaarratti qormaata qabatamaa taheeras jedhan.
 
Weeraricha ittisuufis tumsi biyyootaa, aardii fi qaamolee dhimmi isaan ilaallatu qindoomina uumuu kan barbaadu jechuun waamichi dhiyaatera.
 
Tumsicha cimsuufis ibsi waamichaa abbaa qabxii 10 dhiyaatera.
 
Paartiin Badhaadhinaatis qindoominicha raggaasiseera.
 
Qindoominichaan Afrikaatti vaayrasichaan miidhaan hamaan akka hin qaqqabne ni hojjetama jedhameera.
 
Weerara vaayrasichaa ittisuun yoo hin dandahamne fayyaa, nageenya, hawaasummaa, hariiroo biyyootaa fi waltumsarratti miidhaa cimaa qaqqabsiisa jedhameera.
 
Kanaaf biyyoonnii fi lammiilen tarkaanfii fudhachuu akka qaban; tumsis kan barbaachisu tahuun ibsameera.
 
Vaayrasichi lammiilee biyyoota muraasaa adda baasee kan hin miine tahuu fi balaa dhala namaa hundarratti aggaammame tahuu paartileen addunyaa beeksisaniiru.
 
Chaayinaan vaayrasicha tohachuuf odeeffannoo fi qajeelfama laatamutti dhimma baatetti.
 
Biyyoonni Garee 20 hojii qorannaa talaallii fi dawaa argachuuf taasisaa jiran ni dinqisiifanna jedhaniiru.
 
Biyyoonni guddinarra jiran meeshaalee fi teeknikaan deeggaramuu akka qabanis ibsaniiru.
 
Weerarichaan booda tumsi namoomaa cimee akka itti fufu abdii qaban ibsaniiru.
",politics
2146,"Manni Maree Bakka Buhoota Ummataa FDRI walgahii addaa booru ni gaggeessa jedhame.
 
Manni marichaa walgahii addaa booru gaggeessuun, labsii yeroo ariifachiisaa Manni Maree Ministirootaa weerara vaayrasii koroonaan ittisuuf labsee fi haala raawwii isaa qorachuun murtoo akka itti laatuuf dhiyeesse ni raggaasisa jedhamee eeggame.
 
Manni Maree Ministirootaa weerara vaayrasii koroonaa ittisuu fi miidhaa gahuu dandahu hirhisuuf labsiin yeroo mudamaa akka labsamu murtee dabarsuun isaa kan yaadatamuudha.
 
Labsicha hojirra oolchuf Manni Maree Bakka Buhoota Ummataa guyyaa booruu walgahii addaa 2ffaa gaggeessun labsii dhiyaate qorachuun ni raggaasisa jedhamee kan eeggamu tahuu ragaan Waajjira Mana maricharraa argame ni muulhisa.
 
Dabalataan Manni marichaa waliigaltee Mootummaa Ityoophiyaa fi Waldaa Misooma Idila Addunyaa gidduutti weerara vaayrasii koroonaaf deebii yeroo ariifachiisaa laachuuf proojaktii liqii dhiyaate qorachuun ni raggaasisa jedhamee eeggama.
",politics
2147,"Preezdaant Saahilawarqi dabalatee hoggantoonni biyyoota Afrikaa Dooktar Teediroos cinaa kan dhaabbatan tahuu ibsan.
 
Weerara vaayrasii koroonaa ittisuuf Dhaabbanni Fayyaa Addunyaa hojii gaarii hojjetaa hin jiru jechuun mootumaan Ameerikaa fi qaamooleen biroo dhaabbatichaa fi Dooktar Teediroos irratti dhiibbaa geessisuuf yaalaa jiru.
 
Duula gaggeeffamaa jiru kana Gamtaan Afrikaa fi hoggantoonni biyyoota Afrikaa mormaa jiraachuu himeera.
 
Preezdaantiin FDRI Saahilawarqi Zawdee yeroo ammaa addunyaarratti lubbuu namoota baraaruuf hojiin hojjetamu dursa argachuu qaba jedhan Fuula Twiitarii isaaniin.
 
Dhaabbanni Fayyaa Addunyaa Dooktar Teediroos Adhaanoomin durfamu yeroo rakkisaa kanaatti itti gaafatamummaa irraa eeggamu gahumsaan bahaa jiraachuu ibsaniiru.
 
Yeroon kun yeroo itti walqeeqan osoo hin taane yeroo tokkummaan waliin hojjechuun barbaachisuudha jedhan Preezdaant Saahilawarqi.
 
Dura taahaan gamtaa Afrikaa fi Preezdaantiin Afrikaa Kibbaa Siriil Raamaafoosaamis Dhaabbata Fayyaa Addunyaa fi Dooktar Teediroos cinaa kan dhaabbatan tahuu ibsaniiru.
 
Dhaabbatichi hoggansa Dooktar Teediroosin weerara vaayrasii koroonaa ittisuuf hojii ajaahibsiisaa hojjechaa jira jedhan.
 
Hojiin Dooktar Teediroos Adhaanoom hojjechaa jiran haala kamiinuu kan qeeqqamuu miti jedhan Preezdaant Siriil Raamaafoosaam Fuula Twiitarii isaaniin.
 
Gamtaan Afrikaa Dhaabbata Fayyaa Addunyaa fi Dooktar Teediroos Adhaanoom waan dandahu hundaan cinaa kan dhaabbatu tahuu ibsaniiru.
 
Koomishinarri Koomishinii gamtaa Afrikaa Muusaa Faakiinis duulli Dhaabbata Fayyaa Addunyaa fi daayreektara olaanaarratti baname waan nama ajaahibsiisuudha jedhan Fuula Twiitarii isaaniin.
 
Gamtaan Afrikaa dhaabbatichaa fi Dooktar Teediroos Adhaanoom kan deeggaru tahuu ibsaniiru.
 
Preezdaatiin Ruwaandaa Pool Kaagaameenis yaada dura taahaa gamtaa Afrikaa kan deeggaran tahuu ibsaniiru.
 
Mootummaan Naajeeriyaas deeggarsa isaa ibsuun, Dhaabbanni Fayyaa Addunyaa weerara vaayrasii koroonaa ittisuuf hojii hojjetaa jiru galateeffateera.
",politics
2148,"weerarri vaayrasii koroonaa dhimma siyyaasaa tahuu akka hin qabne Dhaabbanni Fayyaa Addunyaa beeksisse.

Daayreektarri olaanaan Dhaabbata Fayyaa Addunyaa Dooktar Teediroos Adhaanoom qeeqni preezdaantiin Ameerikaa Doonaald Traamp Dhaabbanni Fayyaa Addunyaa Chaayinaaf looguun hojjechaa jira jedhu sirrii akka hin taane dubbataniiru.

Dooktar Teediroos weerara vaayrasii koroonaa dhimma siyyaasaa taasisuun hin fayyadu jedhan.

Duulli Traampis fudhatama kan hin qabne tahuu eeraniiru.

Dhaabbanni Fayyaa Addunyaa gosaa fi bifaan osoo hin qoodiin ummata addunyaa hundi qixa tajaajilaa jira jedhan.

Yeroo ammaatti qaamni hundi tokko tahuun weerara kana qolachuuf hojjechuun murteessaa tahuu Dooktar Teediroos ibsaniiru.

Duula mootummaan Ameerikaa dhaabbaticharratti bane Ityoophiyaa dabalatee biyyoonni hedduun mormaa kan jiran yoo tahuu, dhaabbaticha cinaa kan dhaabbatan tahuus ibsaa jiru.",politics
2149,"Koreen hoji raawwachiistuu Paartii Badhaadhinaa Bitooteessa 30 hanga Ebla 2, 2012tti waltajjii ariifachiisaa taaheen weerarri vaayirasii koroonaa idil addunyaa, ummata biyya keenyaa irratti dhiibbaa diinagdee fi nageenya hawaasummaa irratti geesisuu dandahu qolachuuf irratti marihachuun murteewwan garaa garaa dabarseera.

Kabajamtoota lammilee Itiyoophiyaa
Jaalatamtoota ummattoota biyya keenyaa
Paartiin keenya imala jijjiirama biyyaa hogganuu keessatti rakkoolee diinagdee, siyaasaa fi nageenyaa muudatan furuuf sochii qindaahaa taasisuun buhaa qabatamaa fideera.
Jijjiiramchaan Itiyoophiyaan biyya haqni itti mirkanaahe, dimokiraasin itti dagaage, qabiinsa mirga namaan kan galateeffamtu, diinagdeen kan badhaate, gama nageenyaan kan tasgabboofte taasisuuf itti amanamee riifoormii dimookiraasii cinaatti olaantummaa seeraa mirkaneessuuf hojiin seera kabachiisuu buha qabeessa tahuun hamma tokko gara nageenyatti deebihuun dandahameera.

Lammiileen naannoo garaa garaattii qehee isaanirraa buqqahan miiliyoonatti lakkahaman gara qehee isaanitti deebihuun jireenya idilee eegalaniiru.
Iddoolee garaa garaatti hidhattootni ummata hiriirsaa turan tarkaanfii fudhatameen seermaleessummaan karaa hiikoo qabuun hirhateera.

Diingadeen keenya mataa ol qabachuu eegaleera. Biyyi keenya yeroo garaa garaatti hariiroo diippilomaasii horatteen biyyoota olla fi biyyoota addunyaa biroo waliin hariiroo diinagdee, hawaasummaa fi siyaasaa cimeera.

Wal dhabdee Suudaan Kibbaa, imala ceehumsa Suudaan fi waldhabdee Keeniyaa fi Somaaliyaa gidduu jiru furuun dhageettii dippilomaasii keenya guddiseera.

Deemsa of eeggannoo qabu hordofuun Hidha Haaromsaarratti fayyadamummaa biyyaalessaa keenya dhiibuuf tattaffii taasifamaa ture irratti qabsoofnee jirra. Lammiilee keenya ala jiraatan mirgi fi fayyadamummaa mirkaneessuun dandahameera.

Walumaa gala haala biyyi keenya gara hin taanetti imalaa turte sirreessinee ,waahee filannoo ,badhaadhinaa fi waahee egeree Itiyoophiyaa cimtuu ijaaruu wayita yaaduu fi hojjechuu jalqabnetti dhibeen vaayiresii koroonaa biyya keenyatti mulhatee jira.

Dhibeen kun biyyoota addunyaa 200 ol taahan keessatti rakkoo cimaa geessisaa jira.Namoonni miiliyoona tokko dhibee Kanaan qabamanii kumni 100 ammoo ajjeeseera.
Biyya keenya keessas seenuun namoonni 65 dhibee Kanaan kan qabaman yoo tahu sadi duhaniiru. Miidhaa dhibeen kun bor geessisu beekuu dhabaannus miidhaa cimaa akka nurraan hin geenye qindoominaan itti qophoofnee rakkinicha maqsuun abdii keenya itti fufsiisuu qabna.

Qormaata fuuldura keenya jiru darbuuf akka paartiittis tahe mootummaatti xiyyeeffannoon hojjechuu qabna.
Dhibee balaafamaa kanarraa uummata keenya baraaruu caalaa Paartii badhaadhinaatiif ergamni hin jiru.

Paartiin keenya birrii miiliyoona 100 dursee dhimmi kanaaf gumaachee jira. Korees sadarkaan hundeessuun hojjechaa jira.

Hoggantoota Federaalaa hanga gandaa jiran kuma 300 ol taahan ergamni dursaa dhibee kana tohachuu akka tahe bobbaaseera.

Erga dhibeen kun mulhatee kaasees hojiin hojjetame jajjabeessa ture.

Ammas hojiin ijoon dhimma kana akka tahe paartiin badhaadhinaa sadarkaa koree hojii raawwachiiftuu isaatti irratti marihachuun murtee dabarsee jira.

1ffaa Qormaata nu dura jiru injifannoon keessa bahuu fi dhibee kana ummata keenyarraa ittisuuf yaaluu fi balaa hammaataa osoo hin fidin tohachuuf kana faana rakkoo dhufanis hirhisuuf akka Paartiittis tahe mootummaatti xiyyeeffannoo cimaa itti kennuun hojjechuu akka qabnu waliigalteerra geenyerra.

2fffaa Adeemsa ijaarsa sirna dimookiraasii haala mijataa fi bilisa tahe barbaada, waan taheefis vaayiresii kana tohachuuf hojiin hojjennu galma gahiinsa adeemsa sirna dimookiraasii keenya karaa hin faallessineen of eeggannoo gochuutu barbaachisa.

Vaayiresii kana ittisuuf tarkaanfiiwwan sadarkaan fudhataman heeraa fi seera kan hordofan, adeemsa ijaarsa sirna dimookiraasii kan hin guafachiifne, garuu akkaataa vaayiresichaa hubachuun weerarasaan salphisuun dandahamuun hojjetamuu qabaarratti walii galameera.

3ffaa Weerarri vaayiresii kana akka waraana tasaa nutti baname waan taheef, saffisaan miidhaa geessisaa kan jiruu fi diinagdee keenyarrattis miidhaa hamaa geessisuu dandaha.
Weerara kana tohachuufis humna namaas tahe qabeenya keenya waan hiratuuf, diinagdee keenyarra dhiibbaa cimaan akka gahu ni hubanna.

Waan taheefis akkaataa diinagdeen keenya hin laafneen irratti hojjechaa deemuun akka barbaachisu irratti walii galameera.
4ffaa Weerara vaayiresii kanaa tohachuuf tumsa godhamu keessaatti sochiin guyyaa guyyaa uummataa akka hin gufanneef, jireenyi hawaasatti akka hin qqalofneef qophaahummaa olaanaa barbaada.

Miidhaa vaayiresiin kun lammileerraan gahu qolachuuf hojii mootummaan hojjetu qofaan hiikuun hin dandahamu.
Kanaaf aadaa inni waa of harkaa qabu kan hin qabne deeggaruu cimsuun barbaachisaa akkuma tahe kanneen yeroo rakkoo kanatti karaa qaxxaamuraan jireenya qaalessuun ofittoo tahan irratti tarkaanfiin akka fudhatamu irratti walii galameera.

5ffaa Yeroo rakkoo kanatti birmadummaa fi nageenyi biyya keenyaa balaa irra akka hin buuneef qophii barbaachisu hunda gochuun, faayidaa biyyalessummaa keenyatti gama kamiinuu dhiibuuf kan dhufu Toofta ittisas barbaachisaan hundumaa hojiirra oolchuuf qophii xumuramee hundaarratti waliigalameera.

Kabajamtoota hoggantoota, Miseensoota fi deeggartoota Paartii keenyaaf;

Paartiin keenya qormataa kamifiyyuu kan hin jilbifannee, haala rakkisaa kami keessattu kutannoon hojjete cehuu akka dandahuu isin raga guddaadha. Harhas ummattoota biyya keenyatti qormaata guddaa kan tahe weerara vaayiresii koroonaa, ummata keenya qindeessuun hojjennee injifachuuf shakkii hin qabnu. Kana waan taheef haala rakkisaa amma keessa jiru kana dina keenya kan tahe vaayiresii koroonaa irratti tumsan arsaa barbaachisuu kamiyyuu kaffaluun, dina keenya kan tahe ummata biyya keenya baraaruuf qindoomne akka hojjennuuf waamichaa dhiyeessina.

Kabajamtoota Ogeeyyii Fayyaa;

Ogummaa isin irratti bobbatan yeroo hunda fayyummaa ummata keessaniif wanta taheef kabajaa fi galata qabdu. Dadhabne, nuffinee osoo hin jedhiin fayyummaa ummata biyya keessaniif deeggarsa gochaa jirtaniif Paartiin keenya galata guddaa siniif qaba. Weerara vaayiresii koroonaarratti duulli gonuu hundaa ol tumsa keessaa adda durummaan kan barbaadudha. Akkuma kanaan dura haala rakkisaa kami keessattuu fayyummaa hawaasa keessaniif wardiyaa tahun hojjetaa turtan, ammas kan yeroo kamiyyuu caalaa kutannoon akka hojjetan amantaa guutuu kan qabnu wanta taheef, tumsan akka irratti duultan waamicha dhiyeessuun Paartiin keenya deeggarsa kamiyyuu kan isiniif taasisuu tahu mirkaneessuu barbaadna.

Kabajamtoota humnoota nageenya eegsisaniif;

Barootaf barmaaddummaa biyya eeguuf arsaa kaffalaa akka turtan seenaan ni yaadata. Weerarri yeroo amma kunis kutannoo fi gootummaa keessan gaafata. Kanaafu kutaannoon ummata keessan weerara haala yeroo kanarraa akka eegdaan Paartiin keenya waamichaa isiniif dhiyeessa.

Kabajamtoota Paartilee Morkattootaa;

Biyyi keenya kan yoomiyyuu caalaa tumsa qinda`aa hunda keenyaa barbaaddi. Kanaafuu garagarummaan siyaasa keenyaa akkuma eeggameetti ta`ee weerara kana ittisuuf waliin taanee akka tumsinu Paartiin keenya waamicha dhiyyeessa.

Kabajamtoota ogeessoota Miidiyaa fi Aartii;

Weerara kana ittisuuf adda durummaan hirmaatanii ogummaa keessaniin hawaasa barsiisuu, beeksisuu fi qindeessuuf hojiilee hojjataa jiratan Paartiin keenya dinqisifannaa qabu ni ibsa.

Gara fuula durattiis ogummaa keessan murteessaa ta`e kanaan amantummaa fi madda oddeeffannoo amanamoo ta`uun ummata keenya hubbannoo cimsuu, barsiiisuu fi waltajjii wal deeggarsaa ta`uun akka tajaajiltaan waamicha dhiyeessina.

Kabajamtoota ummata biyya keenyaa;

Vaayiresiin koroonaa guddina galma akka biyyaatti qabannee nu jalaa baasuuf dhufe. Lolli cimaan vaayiresii kana irraatti geggeesiinu biyyaa sabdanessuumman ishee cime, badhadhina gama hundaa itti mirkanna`e , lammilee isheef mijooftuu taate,Investimeentiif filatamituu taate, giddu gala diinagdee fi bizinasii ganfaa Afrikaa taate ijaaruuf goonnu dhimma jiraachuu fi jiraachuu dhabuuti.

Qabsoo kana moo`annee badhadhina Itiyoophiyaa mirkanneessuun itti gafatamummaa seenaa dhaloota ammatti. Nuti Itiyoophiyanoon Weeraras ta`es kolonefattoonni , nuun lola malee nu `moo`ate hin beeku waan ta`eef har`a qormaata kana darbuun imala badhadhiina hunda galeessa biyya keenyaa akka itti fufnu paartiin keenya amantaa olaanaa qaba. Tokko taanee walgargareefi tumsinee imala rakkisaa ni dabarraa, gara badhadhinaatti ni ceena. Kanaafuu ummanni biyya keenyaa hundi humna keenya qindeesinee,weerara kana tokkummaan akka ittifnu paartiin keenya waamicha kabajaa isniif dabarsa.

Hundi keenyaa miseensa Raayyaa Vaayiresii Koroonaa ittisuudha.

Koree Hojii raawwachiiftuu Paartii Badhadhiinaa Ebla 2 bara 2012 Finfinnee",politics
2150,"Ministirri Dhimma Alaa Itiyoophiyaa, Obbo Gadduu Andargaachoo  Itiyoophiyaatti Ambaasaddara Afriikaa Kibbaa  Eedwaard Zoolasaa Maakaayaa waliin wajjirasaaniitti marihatan.

Itiyoophiyaa fi Afriikaan Kibbaa Sirna Appaartaayidii dhabamsiisuuf  waliin qabsaahaa turanii fi biyyoota michuu bara dheeraa tahu, Obbo Gadduun himaniiru.

Biyyoonni lameen Sirna Appartaayidii dhabamsiisuuf akkuma waliin qabsaahnii injifannoo galmeessan  ammas gama diinagdeen wal deegarsaan hojjechuun   gama  diinagdeerratti waliin hojjechuuf buhaa fiduu qabu jedhaniiru.

Biyyoonni lachuu dhimmota  gurguddoo biyyoota lamaanii, Naannoo fi Idil Addunyaa irrattis wal tumsa isaanii cimsanii hojjechuu qabuu jedhan, Obbo Gadduun.

Itiyoophiyaatti Amaabsaaddarri Afriikaa Kibbaa Eedwaard Zoolasaa Maakaayaa gama isaaniin Pirezidaantiin Afriikaa Kibbaa Neelsan Maadeellaan Biyyi isaanii keessaa Sirna Appaartaayidii dhamasiisuuf Itiyoophiyaa keessatti Leenjii loltummaa akka fudhatan eeraniiru.

Itiyoophiyaan yoomiyyu Michuu Afriikaa Kibbaatis jedhan.

Turtii Amaasaaddarummaa isaanii kana keessatti Biyyoonni lachuu waliin siyaasaan buhaa akkuma galmeessan gama diinagdeenis waliin qindahuun hojjechuun buhaa waliinii ni mirkaneessina jedhan qondaaltoonni kunniin.











",politics
2151,"Dooktar Mulaatuu Tashoomaa Mootii Saawdi Arabiyaa Saalmaan Biin Abdulaaziiz Al Saawdii waliin marihatan.

Pireezidaantiin FDRI duraanii Dooktar Mulaatuu Tashoomaa Mootii Saawdi Arabiyaa Saalmaan Biin Abdulaaziiz Al Saawdii waliin dhimmoota waloo irratti marihatan.
Dooktar Mulaatuu Tashoomaan Mootii Saawdi Arabiyaafi Itti gaafatamaa ol aanaa Qulqulloota Maskiidoota lamaanii Mootii Saalmaan Biin Abdulaaziiz Al Saawdii waliin Magaalaa Riyaad masara Mootii AL-Yamaamaatti turmaata godhaniin, akkaataa hariiroon waloo Itiyoophiyaa fi Saawdi Arabiyaa duraan jiru itti cimuu dandahuu fi dhimmoota adda addaa biyyoota lamaanii irratti marihataniiru.",politics
2152,"Guyyaan farra malaamaltummaa biyyaalessaa 15ffaan Yunivarsiitii Ambootti kabajamaa jira.

Naamusa gaarii ijaaruun malaamaltummaa irratti qabsaahuun nageenya itti fufiinsa qabuu fi misooma amansiisaa yaa mirkaneessinu mata duree jedhuun guyyaan kun kabajamaa jira.
Badii malaamaltummaan guddina hawaas dinaagdee irratti qaqqabsiisu irratti hubbannoo uumuuf ayyaana kana kabajaa jirra jedhan Pireezidantiin Yunivarsiitii Amboo Dr Taddasaa Qanahaa.
Ayyaana kana irratti hoggantootnin olaanoo farra malaamaltummaa federalaa fi seektaroota mootummaa garagaraa irraa hirmaataa jiru.",politics
2153,"Xiinxalaan Siyaasaa fi Daayirektarri OMN, Obbo Jawaar Mohaammad kaleessa Paartii Kongiransii Federaalistii Oromoo (KFO) tti makame.
Dura Tahaan KFO Pirofeesar Mararaa Guddinaa OBN tti akka himanitti Obbo Jawaar kaleessa miseensa Paartii KFO tahuun galmaahaniiru.

Paartiileen Oromoo Gaaddisa Hoggansa Oromoo jalatti gurmahanii mirgaa fi faayidaa ummatichaa karaa mirkaneessuu dandahaniin hojjetamaa jira jedhan pirofeesar Mararaa Guddinaa.

Obbo Jawaar Paartilee Oromoo jiran keessaa KFO waan filateef ibsuu ni dandaha jedhameet eeggama.",politics
2154,"Kolleejjiin poolisii Oromiyaa humna addaa saayinsii loltummaatiin leenjisaa ture bakka qondaaltoonni olaanoon argamanitti harha giddu gala leenjii Awaash Bishoolleetti eebbise.
Humni addaa Oromiyaa eebbifame, gootummaa isaa agarsisuu kan qabu badhaadhinaa fi nagaa naannichaa fi biyyattii mirkaneessuni jedhan pirezidaantii itti aanaan mootummaa naannoo Oromiyaa obbo Shimallis Abdisaa.

Humni addaa kun mirgaa fi faayidaa Oromoo akkasumas nageenya naannoo Oromiyaa kan yeroo kamiyyuu caala mirkaneessuuf gahee olaanaa akka qabu pirezidaant Shimallis kan dubbatan.


yeroon amma keessa jirru, yeroo murteessaa waan taheefi kan lammiileen hedduun itti wareegamanii argamedha.

kanaaf ergamni humna addaas injifannoo argame kabachiisee itti fufsisuu qaba jedhan pirezidaant Shimallis.

seera alummaa uumamaa jiru kanaaf dawaan, humni nageenyaa Oromiyaa olaantummaa seeraa kabachiisuun wabii ummatasaa tahuu mirkaneessuuni jedhan.

Humni addaa leenjihe kun aggaammii diinaa kamiyyuu qolachuun,hawaasni naannichaa nagaan bahee akka galuuf gaachana jedhan.

Gaachana ummata Oromoo kan tahe poolisiin Oromiyaa, ummata mulhata fagoo qabatee deema jiru milkiin gahuuf, humni nageenyaa kun roga hundaa of-fooyyessaa deemuu akka qabu pirezidaant Shimallis kan dhaaman.

Baqqalaa Irreetu gabaase.
",politics
2155,"Aggaammiin Manneen Amantaa irratti raawwatamu caalaatti Tokkummaa amantaa Itiyoophiyaa Cimsa jedhan Gumiin Dhaabbilee amantaa godina Gujii Lixaa.
Hawaasni amantaalee Islaamaa fi Kiristaanaa Aadaa waliin jireenya fi wal kabajuu waggotan dheeraa waliin dabarsan qabu.Gochi kun amantaa fi amantaa,sabaa fi saba walitti buusun ummaticha gidduutti wal shakkiin akka jiraatuf kan kaayyeffate tahuu hubannee gurra isaanif osoo hin laatin bakka jirutti dhaabuu qabna jedhan.

Mootummaanis gama isaatin namoota gocha akkanaa kana raawwatan irratti tarkaanfii barsiisuu fudhachuu qaba jedhan.

Hordoftoonni dhaabbilee amantaa hunduu aadaa jaalala,wal kabajuu fi tokkummaa irratti lallaabuu fi barsiisuu akka qaban dubataan.

Aggaammiin manneen amantaa irratti raawwatamu kamiiyyuu tokkummaa keenya hin laaffisu kan jedhan abbootiin amantaa kun, namooti tapha siyaasaa isaanii mana amantaa keessa galchan gocha kanarraa akka of qusatan gaafatan.
Aariif Ahimadittu Gabaase.",politics
2156,"Ministirri Muummee gaaffii Yeroo dheeraa uummata Jimmaa kan tahe daandii guddaa Jimmaa jireen maasaraa Abbaa jifaar irraa darbuun Liimmuu kossaarran hanga Shawaa lixaatti fullahu km 94 Jimmaa Saqqaa Atinaangoo Gudar Ijaarsa Isaa eegalchiisan.
Daandiin kun hanga gudaritti km183 kan dheeratu yoo tahu, Buna Jimmaa fi naannoo ishee karaa gabaaban yeroo muraasa keessatti dhiyeessuf kan kan hojjetamu waan taheef, waggaa 4 keessatti xumurama.
Daandii kana Kaampanii biyyaa Chaayinaa TCJ jedhamutu birrii Biil 2.26 hojjeta jedhame.
Waan kanaan dura waggoottan kurnaan darban hin arganne, Muummichi ministeeraa Aantuummaa Uummataaf qaban hojiin agarsiisaa jiru.
Lixni Oromiyaa diinagdee guddaa qabeenyaa Uumamaa kan akka Bunaa, dammaa, beelladaa, saliixa, midhaan hedduu osoo qabduu waaggoottan darbaan hanqina buhuuralee misoomaatin gabaa giddu-galeessaa irraa qoqqobamaa turte.
Mootummaan Federaalaa fi Naannoo Oromiyaa kana hubachuun bara kana Pirojeektii daandii 18 carraa kennuun hojiitti galee jira.
Kootii Tarrafaatu gabaase.",politics
2157,"Waltajjiin gaheen dhaabbileen nageenyaa cehumsa biyyattii keessatti qaban ilaalchisuun Finfinneetti qophaahe jira.Qopheessummaa Inistitiyuutii Dhimmoota Tarsiimoon yoo tahu, kan jiru marii kanarratti ogeessoonni damichaa fi dhaabbileen nageenyaa hirmaachaa jiru.

Akka gabaasa FBCtti hanqinni ogeessotaa fi qorannoo, jijjiiramicha fudhachuu dhabuu fi malaamaltummaan dhaabbilee nageenyaarratti rakkinoota kan uuman tahuu eerameera.",politics
2158,"Koonfiraansiin Nageenyaa Magaalaa Asoosaatti taahamaa jira.
Koonfiraansii kanas kan qopheesse Waajjira Qindeessaa Sagantaa Nageenyaa fi Misooma Waliinii Mootummoota Naannolee Oromiyaa fi Beenishangul Gumuz dha.

Kantiibaan Magaalaa Asoosaa Obbo Umar Ahimad keessummootaan baga nagaan dhuftan jedhanii,

waggoota lamaan dura jijjjiiramni akka biyyaatti dhufe akka lafa hin qabaneef ummata barootaaf duudhaa waliin jireenyaa qabu walitti buusuun rakkoon akka uumamu godhamus, kutannoo hoggansaa fi Ummataan fashalaahee rakkoon ture furamee nageenyi iddootti deebiheera jedhan, Obbo Umar.

Imala badhaadhinaa Jijjiiramni fide milkeessuun fayyadamaa tahuuf hunduu harka walqabatee hojjechuu akka qabus dhaaman.
Waldhabdee uumameen nageenyi duraan boorahee ture iddootti akka deebihee fi namoonni rakkoo nageenyaan qehee isaaniirraa buqqaahanii turanis gama lachuunuu akka deebihanidha ragaan Waajjira Qindeessaa Sagantaa Nageenyaa fi Misooma Waliinii Mootummoota Naannolee Oromiyaa fi Beenishangul Gumuz irraa arganne kan mulhisu.

Koonfiraansiin araaraa sadarkaa sadarkaan gaggeeffame milkaahina akka argamsiisedha kan ibsame.
Mana buqqaatotaa naannolee lachuu irraa buqqaahanii manni isaanii gubate kuma shan Waldaa kaatolikii Itiyoophiyaa Damee Naqamteen ijaarsi isaa jalqabameera.

Hojiin ijaarsa dandeettiis hoggantoota Godinaalee fi Aanaalee ollaa daangaarra jiraniif akka kennamee fi buhaa akka buusees ibsameera.
Ummanni naannoo lamaanii Afaanii fi Aadaa walii beekanii miira obbolummaan akka jiraatanis hojjetamaa akka jiru himameera.

Haaluma kanaan Godinaalee Naannoo Beenishaangul Gumuz Asoosaa fi Matakkal,Aanaa addaa Mahoo Koomoo keessatti manni barumsaa Afaan Oromoo 41 banamuun barsiisaa akka jiranis ibsamee jira.

Ummanni Oromoo Naannicha keessa jiran dhorkii tokko malee uffannaa aadaa isaaniin faayomanii ayyaana Irreechaa kabajachuu akka jalqabanii fi walitti dhufeenyi obbolummaa ummataa kan yeroo kamiiyyuu caalaa akka cime dha kan ibsame.

Ummata daangaarra jiru misoomawwan buhuuraan walitti hidhuufis hojjetamaa akka jiru himameera.

Daandiin Arjoo-Jimmaa -Sogee KM 47 birrii miiliyoona 47 fi Haroo Limmuu -Sugee-Yaasoon KM 20 birrii miiliyoona 200 oliin hojjetamaa jiru.
Bishaanis hojjetamuf ogeeyyii Yuunivarsiitii Wallaggaan qoratameera.
Dhaabbanni ‘CRShItiyoophiyaas bishaan Aanaalee Daangaa Baloo Jagaan Fooyii fi Saasiggaatti,Haroo Limmuu fi Yaasoo,Mana Sibuu fi Odaa Bildiigiluutti hojjechuuf fandii barbaadaa jira.

Akaaluu Baqqalaatu gabaase.",politics
2159,"Zaambiyaatti Ambaasaaddarri Ameerikaa dhimma saalqunnamtii saala walfakkaataarratti ejjennoo biyyatttiin fudhette qeequun walqabatee hariiroon biyyoota lameenii qormaata keessa galeera.

Jiha darbe Ambaasaaddar Daaniheel Footee Zaambiyaan dhiirota lama saalqunnamtii saala walfakkaataan himatettii hidhaa waggaa 15 adabuu balaaleffatan.

Murtee kanaan Footeen rifaasisaadha jedhan. Buhuuruma kanaan ministeerri haajaa alaa Zaambiyaa Ambaasaaddarichi biyyaa gadhiisanii akka bahan Waashingataniif gaaffii dhiyeessanii turan.

Ambaasaddarichaaniis heera biyyatti waan buhaniif biyyattii keessatti fudhatama hin qaban jedheera.

Pireezidantiin Zaambiyaa Edhaar Luunguus bakka buhaan mootummaa Amaarikaa kun biyyaa haa bahuu qabu jedhaniiru.

Jiha darbe dhaddacha magaalaa guddittii Zaambiyaa, Lusaakaatti gaggeefameen dhiironni lameen Loojii keessatti kutaa kireefatanii jiran keessatti saalqunnamtii yoo raawwatan keessummeessaan ijaan arguu ragaa baheera.
Ragaa dhiyaateefi seera yakkaa biyyattiirratti hundaahuun namootni lameen hidha waggaa 15 akka adabaman irratti murtaaheera.

Ambaasaaddarichi Footeen murtee rifaasisaa itti walii hin galleedha jedhanii ture.

Ministeerrii haajaa alaa Zaambiyaa biyyootni deeggarsa waan kennaniif duudhaafi heera biyyaa akka sarban hayyamuun sirrii miti kan jedhe yoo tahu, Amaabsaaaddarichi ammoo Zaambiyaan dippiloomaatota kiisiin isaanii banaa Afaan isaanii cufame barbaaduu jedhan.

Zaambiyaan biyyoota Afrikaa maallaqa hedduu gargaarsaan Ameerikaarraa argatan keessaa adda duree yoo taatu, waggaatti doolaara miiliyoona 500 argatti.

Footeen Ameerikaatti akka deebihan tahuus bakka buhaan haaran dhiyeenyatti ni ramadama jedhamee hin eegamu.",politics
2160,"Arjentinaatti Ambaasaaddarri Meeksikoo vidiyoon osoo hatanii agarsiisu gadhiifamnaan aangoo gadhisuuf xalayaa galfatan.

Ambaasaddarichi kana dura mana kuusaa tokko seenanii kitaaba buufatanii osoo hinkaffaliin bahan viidiyoo agarsiisu namoonni hedduun waliif qoodaa turan.

Maanguddoon ganna 77 Rikaardoo Vaaleroo jedhaman xalayaa aangoo gadhiisuuf galfatan irratti sababii fayyaan mudachu caqasan.

Jiha darbe keessaa Arjentinaa mana kuusaa Boonas Ayiraas keessatti argamu tokkotti goranii kitaaba hatuuf osoo yaalanii suuraan mulhisuu ifa taanaan mootummaan Meeksikoo gara biyyaatti waame.

Vidiyoo kanarratti kitaaba fudhatan gaazixaadhaan maranii mana kuusaa kitaaba kana keessaa bahuuf yaalaa turan.

Ambaasaddarichi kitaabni osoo hatanii argaman kun gatiin isaa doolara 10 yoo tahu, seenaa barreessaa Xaaliyaanii jaarraa 18ffaa keessa jiraate tokko kan himu ture.

Sana boodas, akka tasaa Rikaardoo Vaaleroo suuqii buufata xiyyaaraa keessa jiru tokko keessaa seenuudhaan t-shartii hatuuf yaalaa akka turan himannaan irratti dhiyaateera.

Vaaleroon mana kuusaa meeshaleen gurguraman qaraxarraa bilisaan galfamanitti goranii hatuuf kan yaalan, mootummaan Meeksikoo biyyatti akka deebihan waame, buufata xiyyaaraa Boonas Ayiraas keessa otoo jirani ture.

Ministeerri Haajaa Alaa Meksikoos xalayaa hojii gadhiisuuf galfataniis fudhataniiru.

‘Rikaardoon nama gaariidha, Walhaansa dhibee sammuu fudhata jira. Dafee akka bayyanatun hawwaaf ‘jechuudhaan Ministirri Haajaa Alaa Meksikoo Maarseelloo Abiraardii toora tiwitarasaanirratti barreessaniiru.",politics
2161,"Haleellaa Jihaadistoota Maalii tahuu hin ooluu jedhame shakkamuun lubbuu namoota 35 darbe. Irraa caalaan namoota haleellaa kanaan duhanii dubartoota.

Hidhattoonni kun buufata humna waraanaa biyyatti wayita haleellanitti lubbuu namoota kanaa dabarsan.

Akka qondaalli biyyatti jedhanitti loltoota torbaaf hidhattootni 80hn Kaaba Sohuum, Arbindaa iddoo jedhamutti Kibxata haleellaa qaqqabe qolachuurratti ajjeefaman.

Pirezedantiin biyyatti Rooch Maark Kiristiyaan Kaaboree guyyoota gaddaa lama biyya dhiya Afrikaa Burkinaafaasootti labsan jedha gabaasni BBC.

Gareen amma yoonatti haleellaa qaqqabeef ittigaafatamummaa fudhate hin jiru.

Jalqaba jiha kanas Baha Burkinaafaasoo keessatti hidhattoonni qawwee qaban haleellaa waldaa kiristaanaarratti baniin lubbuu namoota 14 tu darbe.

Erga bara 2015 haleellaan Jihaadistootaa biyyatti keessatti dabalaa adeemera.

Biyya tasgabbii wayyaa tahe qabaachaa turte kanatti, loote seentummaan jabaata jiruuf hidhattoonni jihaadistoota Maalii tasgabbii dhabsiisu keessatti qooda qabaacha jiru.

Bara kana keessatti qofa, namoonni dhibbaan ajjeefamuun, miliyoonatti kanneen lakkahaaman qeheesaaniirra buqqahuuniiru.

Walitti buhiinsi karaa daangaa Maalii iddoo hidhattoonni kun qabataniirraan gara Burkinaafaasootti tamsahaa adeeme. Bara 2012 jalqabee garuu loltoonni Faraansaay naannicharra ariyataniiru.",politics
2162," Manni murtii Saawudii Arabiyaatti argamu tokko ajjeechaa gaazexessaa Jaamaal Kaashogjii bara darbee raawwatameen walqabatee namoota shan irratti duha murteessuu isaa, abbaan alangaa biyyattii beeksise.

Kaashogjii gaazexessaa motummaa Saawudii qeequun beekamu, gareewwan ergamtoota Saawuditiin mooraa Imbaasii biyyatti kan biyya Tarkii Magaalaa Istaanbul keessaatti ajjeefame.

Abbaan alangaa Saawudii akka jedheetti, kunis buhaa gocha gara jabiinaan guutame jechuun namoota kan biraa maqaan hineeramiin 11 himannaa irratti baneera.

Eksipartiin Dhaabbata Biyyoota Gamtomanii tokko ammoo ajjeechaa osoo seeraan itti hinmurtaahiin raawwatameedha jedheeniira jedha gabaasni BBC.

Barreessaan addaa Angas Kaallaarm ajjeechaa kanaan walqabatee Ilmi Mootiin Saawudii bin Saalmaan akka qoratamuuf gaafatee ture.

Ilmi motichaa garuu gochicha keessaa harka qabaachuu kan haale yoo tahu, garuu ammoo Onkololeessa keessa akka hogganaa Saawudii itti gaafatamummaa guutuu akka fudhatu himee ture.

Walumaa galattis, ajjeechaan gaazexessaa kunis addunyaa guutuutti mata duree dubbii tahee kan ture yoo tahu, motummaa Saawudii irrattis qeequumsa olaanaa qaqabsiiseera.",politics
2163,"Naannoo Amaaraatti qaamoolee fedhii siyaasaa ofii galmaan gahuuf masjiidaa fi kitaabota amantaa gubuun badii raawwatan seeratti dhihaachuu akka qaban Abbootin amantaa Godina Baalee Magaalaa Roobee gaafatan.

Abbootin amantii kunneen haala yeroorratti marihataniin  gochichas balaaleffataniiru.
Abbootin Amantii kanneenitti, barsiifanni amantaa kamuu nagaa fi jaalala osoo barsiisu, Naannoo Amaaratti murni masjiidaa fi kitaabota gubuun nagaa fi tasgabbii biyyaa dhoorkurratti fuulleffatan, hawwii siyaasaa dhoksaa qaban galamaan gahachuf badii raawwatan tahuu himaniru.

Kun ammo hordoftoota amanatootaa birratti walshakkii uumun badii isaan raawwachaa jiraniin jijjiiramni akka gufatuuf tahe jedhamee daba wixinefmeedhaas jedhaniru.

Shira wixinefamee kanaan osoo waliin qoodin tokkummaan nageenya keenya eeggachuu qabna jechuun hawaasaaf dhaamaniru.
Marii kanarratti dhimmi olhaantummaa seeraa kabachiisu xiyyeeffannoo argachuu akka qabus gaafataniiru.

Kantibaan Magaalaa Roobee Obbo Adam Umar hordoftoonni amantiilee maraatu sona waldandahuu fi tokkummaa ture jabeeffachaa nagaasaas eeggachuu qaba jedhan.
Nageenya booressuun jijjiirama argame gufachiisuuf badii murna fedhii siyaasaa qabaniin raawwatame tahuus himaniru.

Mariirratti kan argaman sadarkaa itti aanaatti gorsaa Komishinii Horsiisee Bulaa Oromiyaa Obbo Naasir Huseen, Mootummaan olhaantummaa seeraa kabachiisuf hojjechaa jiraachus dubbataniiru. Abdurazzaaqqi Muhammadtu gabaase",politics
2164," Maxxansi meeshaalee Filannoo Biyyaalessaa Duubaayitti eegalamuusaa Boordiin Filannoo Biyyaalessaa Beeksise.

Akka EBChn gabaasetti Boordiin filannoo Biyaalessaa gabaasetti meeshaalee filannoof tajaajilan biyyaan alatti yoo maxxansiisu kun kan jalqabaati.
Hojii Maxxansaa kanas Walitti qabduu Boordii Filannoo Biyyaalessaa Aadde Burtukaan Miidhaksaan jalqabsiisan.

Maxxansoonni kanneen Afaan Oromoo, Amaaraa, Soomaalee, Tigraayii fi Afaan Affaariin qophaahaa jira jedhameera.

Maxxansicha hojjechaa kan jiru dhaabbata Duubaayitti argamu, muuxannoo waggoota 40 qabu Alfaaraagiidha.

Amma ammaattis meeshaalee filannoo Keeniyaa, Yuugaandaa, Maalaawii fi Taanzaaniyaa maxxanseera.",politics
2165,"Maallaqa Biyyattii sababa garaa garaan biyyaa Miliqfame gara biyyaatti deebisiisuuf hojjetamaa jiraachuu, Abbaan Alangaa Waliigalaa Federaalaa beeksiseera.

Wagggoottan darban qabeenyi biyyattii waliin dhahuun gara biyya alaatti bahuutu himame.

Miliqfamuun mallaqaa kun kan raawwate caasaa mootummaa fi abbootii qabeenyaa isaan waliin hidhatan cimaa qabaniin akka tahe himama

Abbaan Alangaa Waliigalaa Federaalaa Biraanuu Tsaggaayee Mana maree bakka buhoota uummataaf raawwii hojii darbanii wayita dhiyeessan akka jedhan Mallaqa biyyaa gara alaatti miliqfame deebisiisuuf biyyoota murtaahan waliin waliigalteerra gahamuusaa FBC gabaaseera.

Biyyoota hafan birootis bifuma walfakkaatuun qabeenyi biyyaa akka deebihuuf ciminaan hojjetamaaa jedhan.",politics
2166,"Seerri Itti Fayyadama Konkolaataa Muudamtootaa fooyahuufi.

Qajeelfamni itti fayyadama Konkolaataa Muudamtoota Mootummaa bara 2009 bahe qaama tokkoof kan loogu qabeenya qusachuurra kan qisaasessu olaanaa tahuu, qajeelfani kun akka geeddaramuuf qorannoon qoratamaa jiraachuu Ministirri Maallaqaa beeksiseera.

Akka Dhaabbanni Pireesii Itiyoophiyaa gabaasetti,Daarekteeronni Olaanoo fi Daarekteeronni Itti Aanoo Konkolaata tokkoo ol akka hin fayyadamne Mana maree Ministeerotaan ajajamuutu eerame.

Ministeera Maallaqaatti Daarekterri Kominikeeshinii, Obbo Hajii Ibsaa akka jedhan qajeelfamni duraanii qabeenya haaqusatu sababa jedhuun Konkolaataa V-8 kan fakkaatan akka hin bitamne kanneen bitamanis magaalaa keessa osoo hin taane magaalaan ala hojii dirreef wayita bahan qofa akka itti fayyadaman jedha.

Bittaan konkolaataa biyya alaatii osoo hin taane warra biyya galchanirraa akka bitan kan ajaju yoo tahu qajeelfamichi hojiirra wayita oolu garee tokkoof kan looge tahuu himameera.",politics
2167,"Jilli Dippiloomaasii hawaasummaa Ityoophiyaa harha waaree booda gara Eertiraa imala.

Jilli Ministeera Aadaa fi Tuuriizimii Federaalaan duurfamu kun torbee tokkoof Eertiraa tura.

Akka FBChn gabaasetti Jilli kun  miseensonni 66 of keessaa qaba.

Jilichi Ministir Deettaa Aadaa fi Tuuriizimii Aadde Bizunash Masarat, miseensota ministeera Dhimma Alaa, Ministeera Aadaa fi Tuuriizimii, Tiyaatira Biyyaalessaa, weellistoota beekamoo, Jaanoo Baand  fahi.

Imalli jilichaa hariiroo ummataa Eertiraa fi Ityoophiyaa cimsuuf kan kaayyeffatedha.

Asmaraa, Karanii fi Mitsiwwaatti qophiin muuziqaa ni dhiyaata jedhameera.

Jilli aadaa Eertiraa Gurraandhala 2011 gara Ityoophiyaa dhufuun Finfinnee, Adaamaa, Baahir Daarii fi Hawaasaatti qophiisaa dhiyeessuun ni yaadatama.",politics
2168,"Meedaliyaa fi Dippilomaan Ministirri Muummee Badhaasa noobelii nageenyaan ijifatan Masaraabiyyalessaa keessa kaahame.
Badhaasa Noobelii nageenyaa Ministirri Muummee Itiyoophiyaa Dr.Abiyyi injifatan fakkaatti isaatiin fakkiiwwaanii fi medaaliyaa 3 bocamee kenameefi turee, keessaa tokko ministeera nageenya, tokko immoo Muziyeemii biyyaalessaa fi yuunivarsiitii finfinnee akka taahu godhamee jira.

Ministirri nageenyaa Aadde Mufaariyaat kaamiil badhaasni Noobelii nageenyaa Dr.Abiyyi injifatan maqaa Itiyoophiyaa addunyaa irratti olkaase jedhan.

Ministeerri nageenyaas buha Dr.Abiyyi argatan kan deeggaruu fi nagaan biyyatti akka mirkanahuuf ni hojjeta jedhan. Haymaanoot Kibabawutu gabaase.",politics
2169," Manni maree ministeerotaa harha murteewwan gara garaa dabarse.

Manni maree ministeerotaa walgahii idilee 77ffaa taaheen, wixinee bulchiinsa pirojeektoota federaalaa fi seera ittiin bulmaata isaa irratti marihate.
Haaluma kanaan bulchiinsa pirojeektoota mootummaa karaa ifaa fi bilisa akkasumas itti gaafatamummaan itti mirkanaahuun hojiirra oolchuun, milkahina pirojeektootaaf faayidaa olaanaa akka qabu hubatameera.

Kanaan dura pirojeektoonni mootummaa yeroon kan hin xumuramnee fi qulqullina kan hin qabne tahuu mirkanaheera.

Haaluma kanaan manni marichaa bulchiinsi fi seeroni rakkoo kana furan akka hojiirra oolaniif wixinee komishinii pilaanii fi misoomaa qopheessun gara mana maree bakka buhoota ummataatti ergeera.

Gama biraatiin immoo manni maree ministeerotaa kun wixinee biyyoota alaatti, dhadacha ijibbataa kennamuu fi beekkamtii kennuuf dhiyaate irrattis marihatee akka mirkanaahuuf gara mana maree bakka buhoota ummataatti ergeera.

Kanamalees manni marichaa waliigalteewwan adda addaa fi wixineewwan mirkaneessa labsii, dhiyaatan irratti marihachuun akka mirkanahuuf, gara mana maree bakka buhoota ummataatti ergeera.

Akkasumas manni maree ministeerotaa wixinee  kun komishiiniin Albuudaa, Bobahaa fi Baayoo fihuulii irra deebiin akka hundahuuf dhiyaate irratti marihate.

Xiyyeeffannaa mootummaan damee kanaaf kenne buhuura gochachuun, rakkoowwan jiran furuu fi hoji-maata damicha daran buhaa qabeessa godhu hojiirra oolchuun barbaachisaa waan taheef ministeerri Albuudaa fi Bobahaa wixinicha dhiheessera.

Manni maree Ministeerotaas wixinee dhiyaate irratti marihachuun sirreeffamoota adda addaa gochuun hojiirra akka ooluuf murteesse.

Maddi waajjira ministeera muummee.",politics
2170,"Sagantaan KFO Bara milkii fi daandii injifannoo Oromoon argate fiixaan baasuuf martuu sadarkaa jirutti tokkummaa cimsuu irratti xiyyeeffata jedhan dura taahaan paartii KFO fi Madrak pirofeesar Mararaa Guddinaa.
Pirofeesar Mararaan Paartii isaanis tahee Oromoon akka sabaatti ugura fi dhiibbaa hamaa keessa turus qabsoo Ijoollee Oromoon bara nagaa fi bilisummaa irra geenyerra jedhan.

Waan taheef buhaa argamuu eegale kana fiixaan baasuuf paartii isaanis tahee jaarmiyaaleen Oromoo gaaddisa tokko jalatti gurmaahuun faayidaa Oromoon akka sabaatti argachuu qabu irratti hojjachaa jiraachuu himan.

Waan taheef ummanni Oromoo sadarkaan jiru garaagarummaa qabuun osoo wal hin qoodiin tokkummaa cimsuun milkii caalurra gahuuf walii tumsuu akka qabu dhaamaniiru.

Pirofeesar Mararaa fi gaggeessittoonni paartii isaanii sadarkaan jiran godina shawaa kibba lixaa aanaa Ammayyaatti hawaasa waliin marihachaa jiru.

Irgixaa Gonfaatu gabaase.",politics
2171,"Ministira Muummee Itiyoophiyaa Dr.Abiyyi Ahimad nama yeroo kanaa jechuun waaman warri badhaasicha qopheesse.
Ministirri Muummee Itiyoophiyaa Dr.Abiyyi Ahimad badhaasa Noobelii nageenyaa ALA kan bara 2019 ijifatanii turan harha Noorwee, Osilootti fudhatan.
Ministirri Muummee Itiyoophiyaa akkuma gara Angootti dhufaniin walitti buhiinsa Itiyoophiyaa fi Ertiraa waggoota 20hf ture karaa nagaatiin furuun isaanii addunyaa ajahibsise.
Hojii dippilomaasii hojjetaniin, nageenyi biyyoota lamaan gidduutti buhuun isaa biyyoota lamaan irraa darbee Afrikaa fi Addunyaattu abdii hore.
Rakkoo suudanii fi suudan kibbaa jidduu jiru furuuf hojii fakkeenyumma qabu hojjechuun isaanii yaadannoo yeroo dhiyooti.
Kanamalees rakkoo Keeniyaa fi Somaaliyaa jidduu jiru furuun isaaniis hojii boonsaa tahuu kareen Badhaasa Noobilii nageenyaa kan beeksise.
Akkasumas wal-diddaa Jibuutii fi Eritiriyaa gidduu jiru furuun isaanii daran Addunyaa irratti maqaan isaanii akka leellifamu isaan gochuu koreen kun gabaasa isaatiin ifomseera.
Dr.Abiyyi waan nagaa jaalataniif halkanii fi guyyaa waahee nageenyaa hoogganaa leelisaniidha.
Dr.Abiyyi siyaasa Itiyoophiyaa keessatti lammilee hedduu galaafatee baayyeewwan immoo qehee fi qabeenya isaanirraa godaansisee koolugaltummaan jiraachisaa ture hundaaf dawaa tahuu isaanii ifatti mirkaneessan.
Dr.Abiyyi gaafa Angoo qabatan kaazinaa duwwaa wal-harkaa fuudhuun isaanii yaaddannoo yeroo dhiyooti.
Kanaaf Gama diinagdeetinis taanan Riifoormiiwwan jajjaboo gochuun biyyattiin harha fooyyahinsa guddaa keessa akka jirtu ragaaleen ni agarsisu.

Ministirri muummee Dr.Abiyyi sirna badhaasichaa irratti ergaa gurguddoo dabarsaniiru.

Haluma kanaan, Dr.Abiyyi waraana irraa faayidaan kan hin argamne tahuu waraana Ityoo-Eertiraarratti yeroon qaaman hirmaadhee turetti argeera jedhaniiru.

Badhaasa Noobeelii kanas maqaa Ityoophiyaanota, Eertiraanota, Afrikaanotaa fi warra nagaa jaalatan maraaniin fudhadha jedhan.

Waraana mudatee tureen obbolaan wal ajjeesanii, qabeenyi mancahee, lammiileen qehee isaanii dhiisanii buqqahaniiru, daangaas walitti cufanii maatiin addaan hafeet ture; sanammoo pireezidaantii Eertiraa Isaayyaas Afawarqii waliin furreerra jedhan.

Ityoophiyaa fi Eertiraan garuu diina waloo hiyyummaa qabu.

Innis Hiyyummaa keessaa bahuuf diinagdeedhan walitti hidhamuuf tumsaan hojjechuuf hojjechaa jirra, buhuuraalee misoomaarratti xiyyeeffachuuni jedhan.

Dr.Abiyyi Ahimad Falasama Idahamuurratti ibsa kennaniiru.

Haaluma kanaan, Nageenyi yoo jiraate, yoo idahamne, qabeenya qabnu sirnaan fayyadamnee badhaadhinatti ceehuu dandeenyas jedhan.

Yoo ollaan nagaan bule, nagaan bulani. jechuun nageenyaf hagam akka iddoo guddaa qaban agarsiisan.",politics
2172,"""Yeroo murteessaa kana keessatti sirna federaalawaa ijaaruu fi biyyi kun hundee jabeeffattee akka itti fuftu gochuu qabna"" pireezidaant Shimallis.
pireezidaantii itti aanaan moootummaa naannoo Oromiyaa obbo Shimallis Abdiisaa ayyaana saboota, sab-lammootaa fi ummattoota Itiyooophiyaa yeroo 14ffaaf finfinneetti kabajamaa jiru irratti ergaa jajjaboo dabarsan.

Guyyaan kun guyyaa mirgi dhala namaa fi dimokiraasii fi heerri biyyattii wabii itti argate jedhan.

Ijifannoowwaan argaman hundee jabeessanii ceesisuu fi rakkoo jiran immoo sirreessuuf waggaa tokkoo fi walakkaa darbe keessatti hojii hojjetameen jijjiiramni gaariin galmaheera.

Biyyi kun diigamuu hin dandeessu, sababiin isaa heera sabootaaf wabii tahe waan qabduu fi Jedhan pireezidaant Shimallis.

Ayyaanni kun kan waggaan itti sirbinee aadaa agrsifnee biraa gallu odoo hin taane, yeroo hunda karooraa fi tarsimoo hunda irratti faayidaa fi mirgi sabootaa kan itti dhugoomaa deemuu akka tahu mirkaneessf hojjenna jedhan.

Eenyummaan Itiyoophiyaa eenyummaa sabootaa tahee akka itti fufu hunduu gaheesaa bahuu akka qabu  pireezidaant shimallis kan hubachiisan.

Oromiyaan ayyaana saboota, sab-lammootaa fi ummattoota Itiyooophiyaa kana yeroo 4ffaaf qopheessite.

Ayyaanni kun magaalaa guddoo Oromiyaa Finfinneetti kabajamuun isaa gammachuu dachaadha jedhan.

Waadaa Heera mootummaa irratti galmahaan kabachiisuuf  qabsoo guddaan godhameeras jedhan.",politics
2173,"Mariin dhimma Walitti makamuu paartilee ADWUI fi deeggartoota irraatti xiyyeeffatu sadarkaa godina shawaa kibba lixaa fi bulchiinsa godina shawaa kibba lixaatti eegalameera.
Saganticha kan hogganan Dr Girmaa Amantee sadarkaa pireezidaantii itti aanaa mootummaa naannoo Oromiyaatti Qindeessaa Kilaastara Misooma Baadiyyaaatti.

Barbaachisummaan waltajjichaa gaggeessitoota sadarkaa godina fi aanaaleef dhimmoota walitti makamuu paartilee fi yaada haaraa paartii badhaadhinaa irratti hubannoo walfakkaataa uumuun ummata balhaa sadarkaa gadii jiru biraan gahuudhaan hubannoo walfakkaatan akka uumamuuf yaadameetti jedhan Dr. Girmaan. Kanaafuu kutaaleen hawaasaa kamiyyuu yaadota paartii badhaadhinaas tahe yaada Walitti makamuu beekumsa irratti hundaahee deeggaruu fi mormuu akka qabu dhaamuun, yaadota caalmaan wal amansiisuun guddinaa fi jijjiirama gama maraan akeekame bira gahuuf tumsuun barbaachisaa tahuus dhaamaniiru. Marichaan hirmaattonnis yaada fi gaaffi qaban ni kaasu jedhamee eegama.

 

Haaluma walfakkaatuun mariin kun Gaggeessitoota fi Miseensota Paartii Badhaadhinaa Godina Buunnoo Beddellees Walitti Makamiinsa Paartilee, Sagantaafi Dambii Paartii Badhaadhinaa irratti Leenjii Guyyoota 4 turu Eegalaniiru.
Bulchaan Godinichaa Obbo Shaafii Huseenii fi Itti Gaafatamaan Waajjira Paartii Badhaadhinaa Godinichaa Obbo Margaa Qanahaa Walitti Makamiinsa Paartilee, Sagantaafi Dambii Paartii Badhaadhinaa irratti Leenjii kennaa jiru.
Irgixaa Gonfaa fi  Wandimmaagany Asaffaatu gabaase.",politics
2174,"Ministirri muummee Itiyoophiyaa Dr.Abiyyi Ahimad dhugaaf jaalalaan Addunyaa injifate jedhan jiraattoonni Godina Jimmaa.
Guyyaa harhaa Jiraattoonni Godina Jimmaa fi Bulchiinsa magaalaa Jimmaa badhaasa Noobeelii Nageenyaa Dr. Abiyyi Ahimad fudhatan, walgahuun gammachuu isaanii  ibsatan.

Sagantichi eebba abbootii Amantii, dhaamsa gammachuu hooggantoota godinaaf Bulchiinsa magaalaa Jimmaa fi Marshi Baandii poolisii Oromiyaatiin kan dabaalame.

Ergaan sirnicha irratti darbes karaa Abbichuun baase kumaatamatu marmaara, fuuldurri biyya keenyaa ifa kan jedhudha.

Nageenya keenya eeggataa, diinagdeetti haa cimnu kan jedhu ergaa ijoo akka tahe himame.

Kootii Tarrafaatu gabaase.",politics
2175,"Itiyoophiyaa, Eritiraa fi Bahi Afrikaa walii galaan yeroo xiyyeeffannoo fi maqaaa gaarii itti arganne jedhan ministirri muummee Itiyoophiyaa Dr.Abiyyi Ahimad.

Ministirri Muumee Dr.Abiyyi Badhaasa Noobeelii nageenyaa kan bara 2019 dheengadda Noorwee Osilootti erga fudhatanii harha ganama gara biyyaattii deebihan.
Wayita isaan buufata xiyyaaraa idil-addunyaa  boolee gahan ummanni, qondaaltoonni fi qaamoleen hawaasaa adda addaa barii barraaqqaa bahuun simannaa gotaa taasisaniifi jiru.

Itiyoophiyaa, Eritiraa fi Baha Afrikaatti seenaan adda fuulduratti hojjetamuu akka dandahu waltajjii badhaasichaa irratti ibseera jedhan.

Koreen badhaasaa waan argee fi beeku kahuumsa godhatee badhaasicha kennus,  kun akka milkaahu  yaadaaf qalbbiin  nuwaliin waan taataniif ulfaadhaa jedhaniiru.

Keessumaayyuu badhaasni kun ani yaa fuudhu malee kan pireezidaantii Eritiraa Isaayyas Afeworqii, kan ummata Itiyoophiyaa fi Eritiraa ti jedhan.

Fuuldurattis kana kahuumsa godhachuun rakkoolee hafan furaa kan deemnu jedhan ministirri mummee Itiyoophiyaa Dr.Abiyyi.

Ummanni Itiyoophiyaa kan hubachuu qabu, hiyyeessaa taanus,  ummata seenaa , aadaa fi nageenyaaf hojjetu tahuu fi seenaa keenya kanaan dura hin yaadatamne yaadachiisuu dandeenyerraa.

Waggaa kuma 1,500 dura amntiin kiristaanaa, waggaa 1,400 dura amantiin islaamaa namoonni hedduun nageenyaa fi warra rakkatan kan haammatu tahuu ishee amananii kan turan tahus waggaa 1,000 booda immoo seenaan ishee dagatamaa fi quucaraa dhufusaa yaadachiisan.

Tahus harha immoo carraa itti, seenaa biyyattii haaromsinu waan arganneef, tokkummaan kaanee Itiyoophiyaa gara badhaadhinaatti ceesisuuf halkanii guyyaa hojjechuu qabna jedhan.

Carraa amma argame kana irraa barannee fuulduratti immoo waltajjii idil-addunyaa irratti waan haaraa qabannee kan itti fayyadamnu akka tahus gaafatan.

Itoophiyaa keessaatti kan namoota fuuduratti bahan duubatti harkisutu jira waan taheef, nama fuulduratti bahu deeggaruun, baasuutu barbaachisa jedhan.

Sirna badhaasa Noobeelii Osiloo kana namoonni biiliyoona 1.5 oltahu kallattiin miidiyaa hodofeera.

Waahee biyya keenyaa fi ummata keenyaa kallattii hordofeera.

Odoo maallaqaan tahee miiliyoona hedduu otoo baasnee carraan akkanaa argamuu hin dandahu jedhan.

Kanaaf carraan ammaa kun turizimii, invastimeentii hawwachuun rakkoo  eeggatummaa fi hojii dhabdummaa  furuuf gahee guddaa qaba.

Seenaan Waraanaa fi hiyyummaa akka dhaabbatuu gochuun wal-gargaarsi fi wal-dhaggeeffachuun dagaagee nutis warra kaan deeggaruu akka dandeenyuuf carraa kanatti fayyadamuu qabna jedhan.

Seenaa amma galmaahe kanaan ijoolleen Itiyoophiyaa fi Eritiraa waan haaraa hojjechuun kan itti badhaafaman akka tahaniif cimnee waloodhaan ni hojjenna.

Waraanni, arbsoo fi wal-goomachuun boodatti nu harkisa malee fayidaa waan hin qabneef askeessaa baanee biyya keenyaa fi naannicha waliin akka misoomsuuf waamicha dhiheessan.",politics
2176,"Ministirri Muummee,Dr Abiyyi Ahimad Badhaasa Noobeelii Nageenyaa bara 2019 Noowowayii fudhatanii wayita dhufan Buufata Xiyyaaraa Idil Addunyaa Booleetti Qondaaltonni olaanoo Mootumnmaa Federaalaa, Naannoo fi Namoota gara garaan simatamaniiru.

Jiraattonni Magaalaa Finfinnee fi Naannawaashees Fardeeniin dabaalanii Masarraa Biyyaalessaatti argamuun sirna miidhagaa taheen simataniiru.

Simannaa Ministira Muummee,Dr Abiyyi Ahimadiif Madfiin yeroo 21 dhukaafameera.",politics
2177,"Ministirri Muummee  Dr Abiyyi Ahimad gitasaanii Noorweey Eernaa Soolbarg waliin marihatan.

Mariinsaanii kunis walitti dhufeenya biyyoota lamaanii akkaataa cimsuu dandahamurratti xiyyeeffata.

Ijaarsa sirna dimokraasii fi jijjiirrama eegalame cimsuurrattis marihataniiru.

Humna Galaanaa Ityoophiyaa cimsuu, hoggansa dubartootaa siyaasaa fi muuxannoon gahoomsuu, ceehumsa beekumsaarratti waliin hojjechuu fi misooma magariisummaarratti wal tumsuuf waliigalaniiru.

Nagaa fi tasgabbii Naannoo gaanfa Afrikaarratti akkaataa dhugoomsuun dandahamurrattis  marihataniiru.

Preezdaantii Paarlaamaa Noorweey Toon Tiroonii fi Koree Dhaabbii Dhimma alaa fi Ittisaa Aniikan Huuyitfiilin duurfamu waliinis marihataniiru.

Jijjiirrama siyaasaa, diinagdee fi hawaasummaa Ityoophiyaatti  dhufaa jirurratti  marihaniiru.Waajjira Ministeera Muummeerraa Odeeffanne.",politics
2178,"Nageenyi manneen barnootaa keessatti akka mirkanaahuuf barsiisonnii fi waldaan barsiisotaa qindoominaan hojjachuun akka qaban biiroon barnoota Oromiyaa beeksise.
Waldaan barsiisota Oromiyaa Yaahii mana maree 27ffaa magaalaa Asallaatti taahaa jira.
waldaan barsiisota oromiyaa eerga hundaahee waggoottan 27 lakkoofsiseera.

Waggoottan darban kanneen keessatti hojiiwwan gurguddoo mirgaa fi dirqama barsiisotaa mirkaneessan hojjachuu fi ammas hojjachaa jira kan jedhan prezidaantii waldaa barsiisota oromiyaa obbo Waaqwayyaa Toleeraati.

Barsiisonni Guddina Siyaas-diigdee biyyaa Keessatti gahee guddaa bahataniiru ammas cimsanii itti fufuu qabu jedhan kantiibaan bulchiinsa magaalaa Asallaa obbo Huseen Qaasim.

Hogganaan itti aanaa Biiroo Barnoota Oromiyaa dr.Galaanaa W/Mikaahel Waldaan barsiisota mirgaa fi dirqama barsiisotaa kabachiisuun cinatti qulqullinni barnootaa fi faayidaan barsiisotaa akka kabajamu taasisee jira jedhan.

Dabalataanis guddina aadaa fi afaan oromoo mirkaneessuu keessattis gaheen waldaan barsiisota oromiyaa olaanaa tahuu himan.
Yeroo ammaa ammoo haalli nageenya manneen barnootaa xiyyeeffannoo guddaa waan barbaaduuf barsiisonnii fi waldaan barsiisotaa waliin tahuun nageenyi manneen barnootaa akka mirknaahuuf gahee keessan bahuu qabdu jedhan Dr.Galaanaan.
Yaahichi guyyoota sadiif kan tura.Nageesso Galchuutu gabaase.",politics
2179,"Ministirri Muummee,Dr Abiyyi Ahimad Badhaasa Noobeelii nageenyaa fudhachuusaaniitti  qaamoleen hawaasaa gara garaa gammachuu qaban ibsachaa jiru.

Manni Maree Magaalaa Adaamaa badhafamuu Ministirri Muummee  Itiyoophiyaa, Dr.Abiy Ahimad ilaalchisee gammachuu qaban ibsaniiru. Kantiibaan Magaalaa Adaamaa,Obbo Assagid Geetaachoo Ministirri Muumme, Dr Abiyyi Ahimad Badhaasaa Noobelii Nageenyaa fudhachuusaanii sabaa fi biyya bira darbee guutuu addunyaa tahuun Ummata Oromootiif gammachuu guddaadha jedhan.

Miseensi Koree Giddugaleessaa,Obbo Taayyee Dandahaa gama isaaniin Oromoon nagaa,jaalala fi araaraan beekama; kanaaf addunyaan beekamtii daran olaanaa tahe Ministira Muummee Itoophiyummaaf kenne jedhan jechuun Olumaa Abaayinaatu gabaase.

Bifuma walfakkaatuun Hoggantoonni Godina Baddellee Ministirri Muummee,Dr. Abiyyi Ahimad Badhaasa Noobeelii Nageenyaa fudhachuusaaniitti gammachuu qaban ibsaniiru.

Hoggantoooni kunneen gammachuusaa kan ibsan marii dhimma waliit makamuu Paartii ADWUI fi Dhimma Paartii Badhaadhinaa wayita marihataa jiranitti jechuun kan gabaase Wandimmaagenyi Asaffaati.",politics
2180,"Badhaasni Noobeelii Itiyoophiyaan Waltajjii Addunyaa irratti akka leellifamtu godhe jedhan Pirezidaant Saahilawarq. 
Ministirri Muummee Dr.Abiyyi Ahimad Noobeelii Nageenyaa Addunyaa Bara 2019 injifachuu isaaniitiin walqabatee sagantaan affeerraa irbaataa masarraa Biyyaalessaatti gaggeeffame.
Ministirri Muummee, Dr.Abiyyi Ahimad Badhaasa Noobeelii Nageenyaa Addunyaa bara 2019 injifachuu isaaniitti sagantaan irbaataa fi gammachuu masarraa Biyyaalessaatti 
gaggeeffame irratti, Pireezidaantiin Itiyoophiyaa Saahilewarqi Zoowudee dabalatee qondaaltoonni olaanoon Federaalaa, Naannolee, Dippilomaatonni fi qamoleen hawaasaa 
gara garaa argamaniiru. Pirezidant Saahilawarq sirna kanarratti haasaa taasisaniin badhaasni Noobeelii Nageenyaa Addunyaa Ministirri 
Muummee Dr.Abiyyi Ahimad injifatan Biyyi keenya Waltajjii addunyaarratti akka leellifamtu, lammiileen ishees sabboonummaan akka itti dhagahamu kan godhe jedhan.
Kanarra darbee badhaasichi gaanfa Afrikaaf akkasumas hawaasa nagaa barbaadu maraaf kakahumsa guddaa fi jabina kan kenne tahuu eeraniiru. 
Itiyoophiyaan daandii jijjiiramaarra jirti kan jedhan, Pirezidaant Saahilawarq jijjiirama keessatti gufuulee mudatan gamtaan ofirraa ittisuu qabna jedhan. 
Yaadan gargar tahuun diinummaa miti; dhimmoota gara garraa irratti waliigaluun dhabamus haala ammayyoomeen mariin furuun barbaachisaadha jedhan. 
Ministirri Muummee, Dr.Abiyyi Ahimad gama isaaniin Badhaasa Noobeeliisaanii fudhatanii wayita dhufan hawaasa isaan simate galteeffataniiru. 
Badhaasni kun akka milkaahu gahe isaanii kan gumaachan Pirezidaantii Eeritiraa Isaayyas Afawarqii fi Ummata biyyattiif galata galchaniiru. 
Itiyoophiyaa keessatti jijjiirama eegalame ciminaan akka itti fufuuf lammiileen jaalalaa fi tokkummaa akkasumas waliin qindaahuun hojjechuu qabu jedhan. 
Itiyoophiyaan qabeenya uumamaan badhaatuudha;qabeenya qabnu kana immoo seeraan itti fayyadamnee daandii badhaadhinaa itti fufsiisuu qabna jedhan. 
Kadhaa irraa gara badhaadhinaatti cehuuf biyyoota Afrikaa mara fi biyyoota baha gidduu galeessaa waliin hojii dippiloomaasii cimaa uumuudhaan qindoominaan hojjechuun barbaachisaadha jedhan.
",politics
2181,"Pireezidaant Saahilawarq Zawdeen Daariktera olaanaa Sagantaa Nyaata Addunyaa Deeviid Biizlii waliin marihatan.
Pireezidaant Saahilawarq hoogganticha Masaraa Mootummaa Biyyoolessaatti simachuun mariisisaniiru.

Sagantichi hojiilee kanaan dura hojjetee fi karoora Ityoophiyaa keessatti qabu irrattis marihatan.

Sagantaan Nyaata Addunyaa FAOhn kan hundaheef beella balleessudhaafi. Kanaaf immoo qonna ammayyeessuun biyyoota miseensota isaa deeggaruun hojjeta.

FAOhn kan hundahee ALA bara 1945 tti kanaadaa magaalaa kuhibeekittidha.",politics
2182,"Paartiin Badhaadhinaa beekkamtii fi waraqaan ragaa akka kennamuuf Boordii Filannoo Biyyaalessaaf gaaffii dhiyeesse.

Paartileen obbolaa fi deeggartootaa ADWUI tibbana walitti makaman buhuura labsii namuusa filannoo fi galmee paartilee siyaasaa lakkoofsa 1162/2011 Boordiin Filannoo Biyyaalessaa paartilee walitti makamaniif galmee waragaa ragaa kennameef haquun buhuura labsii kanaa keewwata 91(4)ሀ tiin walitti makamiinsa kanaan paartii haaraa hundaahe Paartiin Badhaadhinaa akka galmaahu fi beekkamtii akka argatuuf sanadoota barbaachiisan Boordii Filannoo Biyyaalessaaf paartichi dhiyeessuu gama fuula feesbuukii EPDRF Official beeksiseera.",politics
2183,"Pirojektiin aadaa dimokiraasii sadarakaa biyyooleessaatti ijaaruu qabsoo jabaa kan gaafatuu fi imala wal-xaxaa yeroo dheeraa fudhatuudha jedhan Ministirri Muummee Dr Abiyyi Ahimad.

Dimokiraasiin aadaa siivikii barbaada. Karaa tokkoon ijaarsa dhaabbilee karaa biraan immoo hojii wal-hubannaa biyyoolessaa cimsuuf wayita hojjennu, ijaarsa aadaa dimokiraasiif karaa walakkaa akka adeemuu tahuus karaa fuula feesbuukii isaanitiin dhaamaniiru.",politics
2184,"Obbo Lammaan hoggantoota waraanaa olaanoo Ameerikaa waliin marihatan

Ministira Ministeera Raayyaa Ittisa Biyyaa FDRI obbo Lammaa Magarsaa fi Eetaamaajoorri Raayyaa Ittisa Biyyaa FDRI Jeneraal Adam Mahaammad hoggantoota olaanoo Ameerikaa waliin marihachuu Ameerikaatti Ambaasaaddarri Ityoophiyaa obbo Fitsuum Araggaan ibsaniiru.

Jilli ministira Ministeera Raayyaa Ittisa Biyyaa FDRI obbo Lammaa Magarsaan durfamu Ameerikaa Waashingtaan Diisii daawwannaa hojii taasisaa jiraachuun ni yaadatama.

Daawwichi hariiroo fi tumsa raayyaa ittisaa biyyoota lamaanii cimsuurratti kan xiyyeeffatedha.",politics
2185,"Jijjiirama eegalame hooggansi abbummaan ceesisuu qaba jedha pireezidaantii itti aanaan mootummaa naannoo Oromiyaa Obbo shimallis Abdiisaa.


Waltajjiin marii hooggantoota naannoo Oromiyaa wixinee rifoormii Paartii Badhaadhinaa irratti xiyyeeffate Adaamaa Galma Abbaa Gadaatti taahamaa jira.

Pireezidaantii itti Mootummaa Naannoo Oromiyaa Obbo Shimallis Abdiisaa maricharratti hooggansi rifoormii akka biyyaatti jalqabe ceesisuuf adda durummaan hojjechuu qaba jedhan.

Jijjiirama yeroo ammaa akka biyyatti argame ceesisuufis diinagdee ,Hawaasummaa fi siyaasaarratti tokkummaan hojjechuun murteessadha jedhan.hooggansi bakka jirutti yaadan walhubachuun murteessadhas jedhan.

Gaaffiin Ummata Oromoo, gaafii abbaa biyyummaa, gaafii hiree ofii murteeffachuu,gaafii Afaan Oromoo Afaan hojii federaalaa gochuu, gaafii diinagdee ,gaafii Magaalaa Finfinnee fi daangaa irratti xiyyeeffannoon hojjetamaa jiraachuus Obbo shimallis Abdiisaa kan dubbatan.

Image may contain: one or more people and crowdImage may contain: 1 person, sitting, crowd and stadium

Aadaa siyaasaa keenyaa jijjiirun wal-hubannaa yaadaa taasisuun murteessaa tahus dubbatan.

Fedhii fi faaydaa Ummataa eggisisuuf hojjachuun dhimma filannoof dhiyaatu akka hin taane beekun hooggansaa fi Ummanni miira tokkoomeen hojjachuu qaba jedha.

Biyya tokkummaan sab- daneessaa itti mirkanaahe ijaaruu keessatti hooggansaa fi Ummanni qindoominaa hojjachuun federaalizimii dhugaa biyya keessatti dagaaggee gochuf hojjenne.

Federaalizimiin dhugaa jiraachuu dhabuun Afaan tokko qofarratti hundaahuun waggoottan dheeraf Afaan biroo ukkamsuun federaalizimiin ture sobaa tahuu isaa agarsiiftuu guddaadha kan jedha Pireezidaantii Itti aanaan Mootummaa Naannoo Oromiyaa Obbo Shimallis Abdiisaa.

Nageenya waaraa hunda galeessa tahe mirkaaneessuun qindoominaan irratti hojjechuun dandeettii raawwachiisummaa cimaa fiduuf itti fufinsaan hojjechuu barbaachisaa jedhan.

Barreeffama dhimma Paartii Badhaadhinaa irratti,hoogganan Waajjira Paartii Badhaadhinaa damee Oromiyaa Obbo Fiqaaduu Tasammaa dhiyeessaniiru.

Leensaa waaqwayyaatu gabaase.
",politics
2186,"Pireezidaantiin Komishinii Gamtaa Awurooppaa Hersallaa Voon Darlayiniin gara Itiyoophiyaa dhufan. Ministirri Muummee Itiyoophiyaa Dr. Abiyyi Ahimad simataniiru.
Dooktar Hersallaa Vooniin dhiyeenya Pireezidaantii Gamtaa Awurooppaa tahuun kan filataman, filannicha injifachuu isaanitiifis  baga gammaddan jedhanii jiru Dr Abiyyi Ahimad.

Gumacha Maallaqaa rifoormii hawaas – diinagdeef oolu Itiyoophiyaaf Gamtaan Awurooppaa gumaatef galateeffataniiru Ministirri Muummee Itiyoophiyaa Dr. Abiyyi Ahimad.

Maallaqa Yuuroo Miiliyoona 100 fi Miiliyoonni 70 Gamtaan Awurooppaa gumaate cehumsaa diinagdee fi misooma biyyaattiin milkoosuuf karoorfate hojjetaa jirtu qixa sirriin deeggara jedhan. Fuula feesbuukii Ministira Muummee Dr.Abiyyi Ahimad Alii irraa odeeffanne.",politics
2187,"Ibsa Pireezidaantii Mootummaa Naannoo Oromiyaa 
Tokkummaan heera mootummaatiin ijaarranne, jijjiirama eegalameen miidhagee itti fufa!
 
Kabajamoo Obbo Shimallis Abdiisaa, Itti aanaa Pireezidaantii Mootummaa Naannoo Oromiyaa kabaja ayyaana saboota, sab-lammootaa fi ummattoota Itoophiyaa 14ffaa sababeeffachuun ergaa baga geessanii dabarsan.
 
Kabajamtoota saboota, sab-lammootaa fi ummattoota biyya keenyaa
 
Hunda dura, ayyaana guyyaa saboota, sab-lammootaa fi ummattootaa Itoophiyaa marsaa 14ffaadhaaf, qopheessummaa Naannoo Oromiyaatiin Magaalaa Finfinneetti kabajamu kana baga geessan, baga nagaan dhuftan, anaa dhufu jechuun barbaada.
 
Guyyaan saboota, sab-lammootaa fi ummattoota Itoophiyaa kun guyyaa waadaa waliin jireenyaa fi badhaadhinaa itti haaromsinee fi harhaa fi egeree keenya milkeessuuf itti of-qopheessine tahuu isaatiin akka addaa fi iddoo guddaa kennineefii kan yaadannu dha.
 
Boqonnaa qormaatilee hedduun marfannee, hiyyummaa fi boodatti hafummaan xaxamnee, rakkoo hamaa keessummeessaa turre sanatti baatii Sadaasaa guyyaa 29ffaa bara 1987 duuba deebinee yoo yaadannu, dhagaa buhuuraa boqonnaa cehumsaa fi jijjiiramaa harha irra geenye kanaa tahee akka nu tajaajilee yaadachuun hedduu barbaachisaa dha.
 
Sababiin isaas, injifannoon keenya kaleessaa, buhaa harha arganneefis tahe, fedhii egeree keenyaaf riqicha tahee nu tajaajilaa jiraachuun isaa dhimma dagatamuu qabu miti.
 
Kabajamtoota ummattoota biyya keenyaa
 
Biyyi keenya Itoophiyaa fi bulchiinsi naannoowwanii harha bakka buunee guyyaa seenaa qabeessa kana kabajachaa jirru, buhaa waliigaltee keenya kaleessaa boqonnaa dukkanaa hamaa keessa teenyee buhuureffanneeti.
 
Gadi teenyee marihachuudhaan sirna buhuureffachuun keenya daandii waliin jireenyaa irra dhufneef meeshaa murteessaa tahee tajaajilaa ture.
 
Hanqina hojiirra oolmaa hanga fedhe yoo qabaatellee, sirni heera mootummaa waltahiinsa, waliin mariifi waliigaltee ijoollee saboota, sab-lammootaa fi ummattoota Itoophiyaatiin buhuureffame utubaa ijaarsa biyya keenyaa tahee tajaajilaa kan jiruu dha.
 
Gaaffii fi fedhiin ummattootaa bifa adda addaatiin ifu waggoottan darban keessa kahaa turuun isaa ni yaadatama. Gaaffiiwwanii fi fedhiiwwan jiran cinaatti qormaatileen ummattoonni biyyattii bifa adda addaatiin keessummeessaa turan wayita itti dabalamu, daandii qabsoo irra dhufne walxaxaa fi rakkisaa akka godhe hundi keenya jiraannee kan agarree dha.
 
Gaaffiiwwan kanneen keessaa mirgoonni namoomaa fi dimokiraasii heera mootummaa keenya keessatti tumaman sharafamuu fi mirgi murteessummaa birmadummaa aangoo ummataa bifa adda addaatiin daangeffamuun akka fakkeenyaatti kan eeramuu dha.
 
Hundaa olitti ammoo, mirga misoomuu fi karaa haqa-qabeessa fayyadamuu irratti gaaffiin kallattii hundaan kahaa akka ture ni yaadatama. Gaaffiiwwan danuun jiraatanis, qormaatileen hanga fedhe heddummaatanis, nuti ummattoonni biyyattii qabsoo obsa fixachiisaa booda wabii heera mootummaa keenyarratti walii keenyaaf galleef amanamnee aadaa waliin jireenya keenyaa boqonnaa gara boqonnaatti cimsachaa jirra.
 
Bubbee fi obonboleettii bitaa fi mirgaarraa nutti dhufaa turanii fi jiran hunda dandamachuun sirna waliin jireenyaa waadaa heera mootummaa keenyaan tumanne caalmaatti hojiitti hiikaa deemuudhaan biyya nagaa, dimokiraatawaa fi misooma dinagdee fi hawaasummaan badhaate ijaarrachuuf boqonnaa malee hojjechuu irratti argamna.
 
Kabajamtoota saboota, sab-lammootaa fi ummattoota Itoophiyaa
 
Carraa kana argadhee maqaa mootummaa naannoo Oromiyaatiin ergaa baga geessanii yeroon dabarsu, dhaamsa gurguddaa lama dabarsuun fedha.
Inni duraa, boqonnaan irra geenye kun taatee gamaa fi gamanaa ilaalcha finxaalessummaa irraa dhalateen urriin yaaddoo yeroofis tahu yoo nutti aguugames, irree gamtaa ilmaan sabootaa, sab-lammootaa fi ummattootaa duratti umrii dheeraa qabaachuu akka hin dandeenye hubachuu qabna.
 
Ilaalchonni fiixee lamaanii darbatamaa oolan sun kaleessas nu hin fayyane; harhas tahu nu fayyaduu hin dandahan.
 
Hanguma nuti itti dammaqaa deemnuun bifaa fi amala gegeeddarachuun nu qoraa kan oolan tahus, akkuma kaleessaa waliin taanee akka dabarru amantaa guddaan qaba.
 
Sirna kabajamaa kanarratti dhaamsi lammaffaa ani dabarsu, kaleessa yeroo heera mootummaa RDFI kana tumanne, biinxaahamnee jiraachuu fi faffacaanee injifachuu akka hin dandeenye irratti waliigalleerra.
Harhas dhaabannee yoo ilaallu, waliin jireenyi keenya annisaa hojii sassaabbachuu fi qabeenya dilbii walitti qabannee gara boqonnaa badhaadhinaa hawwinuutti imaluuf carraa guddaa malee sababa yaaddoo miti.
 
Kun ammoo dhugaa hin haalamne tahuu isaa mirkaneeffachuuf aadaa, duudhaa fi sirna waliin jireenyaa akka biyyaatti gabbifanne lakkoofnee madaalaa deemuun qofti gahaa dha.
 
Kabajamtoota hirmaattota sirnichaa fi ummattoota biyya keenyaa
Federeeshiniin nuti fedhii fi faayidaa keenya ittiin mirkaneeffachuuf tumaa heera mootummaa keenyaan mirkaneeffanne humna qabsoo nuti boqonnaa badhaadhina haaraatti ittiin ceenuu dha.
 
Meeshaa murteessaa dimokiraasii dhugaa biyyattii keessatti ittiin milkeessinuudhas. Jijjiirama yeroo gabaabaa keessatti akka biyyaatti dhufe kanaan sirni fedraalizimii dhugaa, hirmaachisaa fi dimokiraatawaan gaaffii saboota, sab-lammootaa fi ummattoota biyyattii deebisuu dandeessisu akka ijaaramuuf hojjetamaa jira.
 
Sirna maqaa qofaan jiraatu osoo hin taane, mirgaa fi faayidaa ummataa karaa haqa-qabeessa taheen mirkaneessuuf meeshaa tahee tajaajiluu akka dandahuuf balhinaan hojjetamaa jira.
 
Haa tahu malee, muuxannoo idil-addunyaa hanga harhaatti jiruun sirni hirmaannaa ummataa malee ijaarameefi cimee fullahuu dandahe hin jiru. Kanaafuu, carraa jiru hundaan hirmaannaa ummataa balhisuun, mirga birmadummaa abbaa aangoo heera mootummaatiin gonfate qabatee hiree isaa mirkaneeffachuuf ifaafi bilisaan akka qabsaahu gochuufi sirna cimaa itti fufiinsa hawaasaa mirkaneessu ijaaruun dhimma filannoof dhiyaatu osoo hin taane dirqamadha.
 
Kana malees, kaleessi seenaa tahuun dagatamuu hin qabu. Waan daandiirraa maqe sirreessuufi waan gaarii akka muuxannootti fayyadamuuf yoo tahe malee, madda gadadoofi yaaddoo tahee itti fufuu akka hin qabne dhaloota hubachiisuun, araaraafi waliigaltee biyyaalessaa irratti hojjechuun dirqama lammummaa hunda keenya eeggatuu dha.
 
Waan hundaan olitti, humna, beekumsa, dandeettiifi qabeennya qabnu walitti fidnee qindeessuudhaan Idaahamnee yoo hojjenne, yeroo fagoo osoo hin taane, umrii waggoottan kudhanii keessatti seenaa biyyaafi ummata keenyaa akka jijjiirru hin shakkisiisu.
 
Kanaafuu, carraa akka guyyaa sabootaa, sab-lammootaafi ummattootaa kanatti fayyadamnee nageenya labsuun, qabeenya mulhataafi dhokataa keenya beeksisuun, wal huabannaa, waliigalteefi waliin jireenya keenya cimsuudhaan ololaafi seenessa gargar nu fageessanitti karra cufuun hedduu barbaachisaa dha.
 
Xumurarratti, sirna miidhagaa utubaa waliin jireenyaafi miidhagina sab-daneessummaa keenyaa tahe kanarratti warra hirmaattanis tahe, mana keessan teessanii miidiyaalee idilee fi al-idileedhaan warri hordofaa jirtan hundaan irra deebiin baga geessan,baga gammaddan jechuun barbaada.
 
Mootummaan naannoo Oromiyaa, mana maree federeeshinii mootummaa RDFI fi qaamolee nageenyaa naannoo fi federaalaa waliin tahuudhaan ayyaanichi karaa nagaa fi tasgabbii qabuu fi bifa miidhagaa taheen akka xumuramuuf qophii guddaa kan taasise tahuu isaa ibsaa, ayyaana gaarii akka isiniif tahun hawwa.
 
Waadaan Heera Mootummaa Keenya Nageenya Waaraatiif!!!!
",politics
2188,"Gamoo Giddu gala gabaa Oomishaalee Qonnaa abbaa darbii 4 Finfinneetti ijaaramuuf dhagaan buhuuraa kahame.
Ijaarsa gamoo kanaatiif dhagaa buhuuraa kan kahan Pireezidaantii itti aanaa mootummaa naannoo Oromiyaa Obbo Shimallis Abdiisaati.

Giddu galli gabaa kun Magaalaa Finfinnee, kutaa magaalaa Aqaaqii Qaallitti, naannoo Saariis Adeey Ababaa jedhamutti ijaarama.

Gamoo kana abbummaadhaan Ejansii misooma Gabaa Oromiyaatu ijaarsisa.

Leensaa Baqqalaatu gabaase.",politics
2189,"Yeroon kun yeroo Itiyoophiyaa haaraa itti ijaarru jedhan ministirri Muummee Itiyoophiyaa Dr.Abiyyi Ahimad.
Simpooziyeemii Ayyaana Saboota, Sab-lammoota fi Ummattoota Itiyoophiyaa sababeeffachuun Finfinneetti qophaahe irratti Dr.Abiyyi ergaa gurguddoo dabarsan.

Yeroo kanatti Itiyoophiyaanoonni yoo walii tumsan biyya badhaate uumuun ni dandahama jedhan.

Wal-dandahuu fi wal-kabajuun yoo jiraate biyya dimokiraatawaa taates uumuun akka dandahamu dubbatan.

Jibbaa fi wal-goomachuu amma saboota gidduu jiru xiqqeessuunis murteessaa tahuu hubachiisan.

Saboonni, sab-lammoonni fi ummattoonni Itiyoophiyaa rakkoo dhaadhessuu caala, waan gaarii walii irratti xiyyeeffachuudhaan, rakkoolee jiran immoo furaa deemuu akka qaban ministirri Muummee Itiyoophiyaa Dr.Abiyyi Ahimad kan hubachiisan.

Rakkoon amma jiru biyyattii gara hiyyummaa fi boodatti hafummaatti yoo geese malee, faayidaa tokkollee hin qabu jedhan.

Imala Badhaadhinaa fi Dimokiraasii Itiyoophiyaan jalqabde fiixaan baasuuf, Raayyaan ittisa biyyaa ergama isaa sirnaan bahachuu akka qabu Dr.Abiyyi Ahimad ergaa dabarsan.",politics
2190,"Biyya sabaa fi sab-lammoonni qixa irraa fayyadaman uumuuf hojjetamaa jira jedhan Pireezidaantiin Itti Aanaan Mootummaa Naannoo Oromiyaa Obbo Shimallis Abdiisaa.
Obbo Shimallis rakkoowwan kanaan dura turan furuun, sirna federaalawaa lafa qabsiisuun Itiyoophiyaa ishee sirrii itti fufusiisuuf, Itiyoophiyaa sabaa fi sablammoota hundaa wal qixaan keessummeessitu akka taatuuf ciminaan kan hojjetamu tahuu ibsaniiru.

Mariin Siimpooziyeemii Guyyaa Saboota Sablammootaafi Ummattoota Itoophiyaa 14ffaa Finfinnee Galma Hoteela ‘Sky Liteh tti jalqabee jira.

Marii kanarratti Ministirri Muummee Dr Abiyyi Ahimad fi angahoonni mootummaa biroo argamaniiru.",politics
2191," Ministirri Muummee Dr Abiyyi Ahimad ayyaana Saboota, Sablammoota fi Ummattoota Itiyoophiyaa 14ffaan ergaa baga siniin gahee dabarsan.
 Dr Abiyyi Ahimad baga guyyaa Itiyoophiyummaa, kabaja guyyaa Saboota, Sablammoota fi Ummattoota Itiyoophiyaatiin isin gahe jedhan.

Ayyaanni kun ayyaana waliinii keenyati, guyyaa itti eenyummaa fi aadaa sab daneessummaa qabaachuu keenya itti agarsiisnudha.

Kana qofaa miti Sabootni, Sablammootni fi Ummattoota Itiyoophiyaa walitti hidhamiinsa fi kan wal dhaalaan tahuu guyyaa itti agarsiifamuudha. Waliin jiraannee jirra, waliin jireenya keessattis wantoota baayhee walirraa dhaalleerra jedhan Ministirri Muummee.

Milkaahinaa fi injifannoo qofa osoo hin taane rakkoo fi gidiraa waliin qooddannee jirra. Aadaa fi duudhaa keenyaas walirraa dhaallee jirra. Fuudhaf heerumaan maatii waliin horannee dhiigaan walitti makamnee jirra.Iddoo tokko qofa jiraachuu osoo hin taane kaayyoo tokkoof wareegamnee boolla tokkotti awwaalamnee jirra.

Sabootni Itiyoophiyaa walqixxummaa, tokkummaa fi haqaaf qabsaahanii jiru.
Ofiin of bulchuu, aadaa fi afaan ofii dagaagsuuf qabsoo taasifameen aarsaan kaffalameera. Itiyoophiyaan biyya hunduu wal qixa wareegama itti kaffale waan taateef, hundi wal qixa irraa fayyadamuu qabaaf gita bittoota waliin falmiin taasifameera jedhan Ministirri Muummee Dr Abiyyi Ahimad.

Qabsoon bara dheeraa kunis heera mootummaan beekkamtii argatee mirga ofiin of bulchuun gonfatameera. Qabatamaan yoo sakattahamu garuu sirni diriirfame
qabsoo taasifame guutuun kan deebisuu fi mirga wal qixxummaan kan kabachiisu hin turre.
",politics
2192,"Jilli Sawudi arabiyaa 50 tahan eda galgala Finfinnee galan.

Jila Sawudi arabiyaa  kana qabatanii gara Itiyoophiyaa kan dhufan ministeerri dhimma alaa biyyattii kan dhimmoota Afrikaa Ahimad biin abdulaziiz Qattanidha.

Jilli sawudi arabiyaa  kun qondaaltoota fi hawaasa biizinasii biyyattii kan haammate jedhame.

Jila kanas kan simatan minister deetaa ministeera dhimma alaa Itiyoophiyaa Aadde Hiruut Zammanaati.

Jilli kun hawaasa daldalaa fi qondaaltoota Itiyoophiyaa waliin ni marihatu jedhameeta eeggama.",politics
2193,"Mootummaan Jarman adeemsa jijjiramaa deeggaruuf akkaataa waadaa galeen, yuuroo miliyoona 352.5 Itiyoophiyaaf kennuudhaaf waliigaltee mallateessuu isaatti gammaduu isaanii Ministirri Muummee dr. Abiyyi Ahimad ibsan.

Ministirri Muummee Dr. Abiyyi Ahimad fuula Feesbuukii isaaniratti akka barreessanitti ministira Ministeera waltahiinsa dinagdee federaalaa Jarman Geerd Muularii fi Ministira Dhimmaa Hojeetaa fi Hawwaasummaa Hubartas Heel waliin harha ganama marii dansaa gochuu isaanii himan.",politics
2194,"ADWUI fi dhaabbileen tumsitoota ADWUI Paartii Badhaadhinaatti makamuu sirna waliigaltee mallattoo raawwatan.

Sirna kanarratti dura tahaan ADWUI fi ODP Ministirri Muummee Dr. Abiyyi Ahimad dabalatee dureewwan paartilee argamaniiru.

Paartileen Badhaadhinaa harha waliigaltee mallatteessan.
Bara 1996 irraa eegalee gaaffiin Miseensa ADWUI fi deeggartoota irraa kahaa ture yaahii 10ffaa ADWUIhn gamaggameen yaa ariifatu jechuun kallatti kaahee.

Yaahii 11ffaa irratti kallatti taahen hojiitti galame akka hiikamu jechuun murteessun kanatti galame jedhan I/Gaafatamaan Waajjira ADWUI Binaalf Anduhaalam.

Waliigaltee badhaadhinaa irratti dura taahoonni paartilee ADWUI 8, TPLFhn alatti argamuun waliigalticha mallatteessan.

Dr. Abiyyi Ahimadis Paartiin badhaadhinaa dhugaa fi beekumsa irratti malee Hawwii fi mira irratti kan Hundaahe miti jedhan.

Paartiin Badhaadhinni qulqulluudha jedhe balballi isaa cufaa miti. Qeeqa Saayinsaawaa fi waan uummata fayyadu fudhachuufi irraa barachuf qophiidha jedhan.

Kanaaf Paartileen Morkattootaa yoo qeeqanis yaada foyyahaa akka filannootti dhiyeessuu malee miiraan qeequu hin qaban jedhan.

Sagantaan Paartii Badhaadhiinaa dhugaa, beekumsaa fi seeraan kan hoogganamuu waan taheef qaamni nu deeggaruun, nu waliin hojjachuu barbaadan hundaaf balballi Keenya banaadha jedhan Ministirri Muummee Itiyoophiyaa Dr. Abiyyi Ahimad.

Balay Tasammaa tu gabaase.",politics
2195,"Paartiin Badhaadhinaa dhugaa fi beekumsarratti hundaahuun Itiyoophiyaa kan ceesisu riqicha amanamaa tahuu Ministirri Muummee Dr. Abiyyi Ahimad dubbatan.

Dhaabbileen Paartii Badhaadhinaatti makaman sirna waliigaltee raawwataniiru.

Paartiin Badhaadhinaa Paartii misoomaa fi dimokraasii walitti qabate tarkaanfatuudha jedhan Dr. Abiyyi.

Sagantaa fi dambiin Paartichi ittiin hogganamuus qophaaheera jedhan.",politics
2196,"Godina Booranaa aanaa Areeroo ardaa jilaa Badhaasaatti gogeessii Gadaa Booranaa ilmaan Liiban Jaldeessaa Baqqalaa Faajjii dhaaban.

Baqqalaa Faajjiin alaabaa Abbaa Gadaa kaa gogeessii yeroo raaboma fixee Adulaa lallabatu dhaabatu jedhan Abbootiin Gadaa.

Yeroo amma gogeessii kun raaboma fixatee gara sadarkaa kuusaatti cehuuf gahu lallabi Adulootaa qofaatti isaaniif taha jedhan.

Jila kana xumuruuf torbee tokko qofatu hafas jedhameera.

Guyyoo Jilotu gabaase.",politics
2197,"Jilli Ministira Raayyaa Ittisa Biyyaa FDRI obbo Lammaa Magarsaan durfamu Ameerikaa Waashingtaan Diisii galaniiru.

Jilli Obbo Lammaan durfamu guyyaa harhaa Waashingitan Diisii galuu Ameerikaatti Ambaasaaddarri Itiyoophiyaa Fitsum Araggaa beeksisaniiru.

Daawwiin kun waltahiinsa raayyaa ittisaa Ameerikaa fi Itiyoophiyaa cimsuuf kan kaayyeeffame tahuu Ambaasaaddar Fitsum ibsaniiru.",politics
2198,"Jijjirrama Eegalame Tiksuun dhaloota dhufu biyya gaarii dhaalchisna.
Itiyoophiyaan biyya bakka bu'ummaa hin qabne, Itiyoophiyummaan ammo ida'ama hedduminaati jedhan Ministeera Muummee Dooktar Abiy Ahimad.
Ergaa kabaja Ayyaana Saboota, Sablammoota fi Uummattoota 13 ilaalchisuun dabarsaniin, eenyummaan Itiyoophiyaa saboota Sablammoota fi Uummattoota biyyattin ibsama jedhaniiru.
Gamtaan saboota tokkummaa fi miidhagina, tokkummaa jechuun ammoo bifa tokko qabaachu jechuu miti jedhaniiru.
Tokkummaan bifa tokkoo yeroof yoo tahe malee furmaata waaraaf hin tahu, namoonni tokkummaa akkasii barbaadan dhaabbatanii ollaa akka fakkeenyatti ilaaluu qabu jedhan.
Hedduminni kennaa malee abaarsa akka hin taane hubatamuu qaba jedhan Ministeera Muummee Dooktar Abiy Ahimad ergaa isaanitiin.
Garaagartee yaadaa keessummeessaa biyya jabduu ijaaruuf tokkummaan dhaabbachuu qabna jedhaniiru.
Yaadolii xixiqqaan fudhatamnee biyya jabduu akka hin daganne waan jajjabaarratti yaa xiyyeeffannuunis ergaa isaani keessa tokko.
Uummanni Itiyoophiyaa garaagartee walii lakkaahee dallaa ofitti ijaaree cufatee taahaa hin turre, tokko kan tokkoo dhaalee, garaagartee walii kabajaa ture kan jedhan Dooktar Abiy, biyya jabduu yaadaa walii kabaju ijaaruurratti wal yaa tumsinu jedhan.
Ummanni biyyattii falaasama, aadaa fi duudhaa waliin qaba, garaagarteen isaa afaanii fi daangaa bulchiinsatiin adda bahee walirraa fagaatee hin beeku jedhan.
Itiyoophiyaan biyya waliiniti, waliin ijaarre, waliin eegne, waliin asiin geenye, uummanni keessummaa tahe tokkollee hin jiru, egeree biyyaattis walumaan jaalalaan utubamneet murteessinaan jedhan.
Ayyaana saboota, Sablammoota fi Uummattoota maqaaf kan kabajnu osoo hin taane, Itiyoophiyummaa fi Itiyoophiyaa ol kaasuuf kabajna jedhan.",politics
2199,"Muummee ministiraa Dooktar Abiy Ahimad dhaabbilee federaalaa addaddaaf muudama laatan.
1. Obbo Haaylaay Biraanee Tasammaa; ministir deettaa gorsaa dhimma nageenya biyyoolessaa muummee ministiraa,
2. Dooktar Eefreem Taklee; Koomiishinara Koomiishinii Carraa Hojii Uumuu,
3. Obbo Saandaakoon Dabbabaa; daayreektara olaanaa Inistiitiyuutii Innooveeshin Teeknooloojii,
4. Aadde Faantaayee Gazzaahany; itti aantuu daayreektara Waajjira Farra Siheessituu Biyyoolessaa
5. Obbo Tamasgeen Xilaahuun; itti aanaa daayreektaraa Dhaabbata Oomishaa fi Raabsaa Meeshaalee Barnootaa,
6. Obbo Muuluqan Qarraa; itti aanaa daayreektaraa Inistiitiyuutii Innooveeshin Teeknooloojii,
7. Obbo G/masqal Caalaa; itti aanaa daayreektaraa Inistiitiyuutii Kaayzanii Ityoophiyaa,
",politics
2200,"Waligaltee 'Cold War' cabsuun Ameerikaan misaa'ela ni ijaarti taanaan, Raashiyaanis akka ijaartu Pireesdaant Vilaadmir Puutin akeekkachiise.
Ibsi kun kan bahe Kibxata Raashiyaan waligaltee Humnoota Nukileera Fageenya- gidduugaleessaa (INF) diigdetti jechuun himannaa dhaabbanni ‘Natoh dhiyeesseen booda.

Bara 1987tti Ameerikaafi USSR gidduutti waliigalteen mallatteeffame kun biyyoonni lamaan misaaheloota fageenya dhiyoofi gidduugaleessa akka hin fayyadamne kan dhorku dha.
Pireezidaant Puutin himannaan kun Ameerikaan waliigaltee dhiisuu akka yaaddu agarsiisa jedha.
Pireezidaantiin Raashiyaa waliigaltee INF irrattii meeshaalee waraanaa dhorkaman ijaaraniiru jechuun ibsa televizhiiniin darbe irratti dubbateera.

""Amma waayilli keenya Ameerikaan haalooti waan geddarameef meeshaa akkasii qabachuu qabna jedhani kan amanan fakkaata,"" jedhe.
Pireezidaantiin Ameerikaa Doonaald Tiraamp kanaan dura sababa gocha Raashiyaatiin biyyittiin waliigaltee kana ni dhiifti jedhee dubbateera.
Raashiyaan misaaheela ijaartee qopheeffataa akka jirtu beekameera, meshaan 9M729 waliigaltee INF can cabsuufi eegumsaa biyyoota ‘Euro-Atlantich keessa jiraniif sodaachiisaa kan tahedha, jedha ibsi Nato.",politics
2201,"Walittii dhufeenyi dipiloomaasii jalqabaa Ameerikaan Somaliiyaa waliin qabdu waggaa gara 30f ture.
    Ministeerri haajaa Alaa Ameerikaa ‘taateen seena qabeessih kun jijjiirama guddaa biyyootiin baha Afrikaa fidan agarsiisa jedhu.Ambaasaaddar Doonaald Yamamooto imbaasii Moqaadishoo keessaa ni hoogganu.

    Kanaan dura imbaasiin kun Nayiroobii, Keeniyaa keessa ture.Ameerikaan imbaasiishee kan cufte bara 1991 yeroo mootummaafi finciltoota gidduutti lolli tureetti.
	Gochi seena qabeessi kun foyyahiinsa Somaliyaan waggooti darban keessatti agarsiiste ibsa.
	Al-shabaab ammas sodaachisaa tahus eegumsi Moqaadishoo keessa jiru foyyaheera. Hagayya 2011 keessa haleellaa looltoota Gamtaa Afrikaan dursameen Al- Shabaab magaalaa guddiittii keessaa bahuuf dirqameera.Tahuyyuu ammaas nannoo magaalaa guddiitii marsanii argamanitti jabinaan ni mulhata.",politics
2202,"Dubartii maallaqa seeraan ala dabarsuuf turte tohachuuf xiyyaarri sahaatii 3 balalihe deebihee qubate.
Maallaqa seeraan ala daddabarsuun dubartii shakkamte tohachuudhaaf jecha xiyyaarri sahaatii sadiif balalihe akka deebihee qubatu taasifamu Ministeerri galii beeksiseera.
Ministeerri Galii akka FBChf ibsetti, dheengadda halkan hojjetaan Daandii Xiyyaara Itoophiyaa mirga sakatahamuu dhabuu isaa fayyadamuudhaan dubartii gara Chaayinaatti imalaa turte tokkotti maallaqa biyyoota gara garaa of keessaa qabu hedduu sarara sakkattahinsaa darbee itti kenne.
aatahu malee, hojjetoonni Daandii Xiyyaaraa kana arganiifi hojjetoonni gumuruk shaanxaa dubartii gara Chaayinaatti imaltu kanatti kenname kana fuudhuudhaan sakattahan.

Hojjetoonni Daandii Xiyyaraafi Gumuruuk kun erga waliin shaanxaa sana sakatahanii booda shaanxicha keessa paawondii 6,170 Yuuroo 33,115 birrii Itoophiyaa 1,264,975 arganii hojjetaa kana tohannaa jala oolchan.
Hojjetaan daandii xiyyaaraa kun tohannaa jala oolullee, dubartiin maallaqa kana irraa fuutee gara Chaayinaa deemtu garuu imala ishee eegalte.

Haaluma kanaan, dubartittii tohannaa jala oolchuudhaaf xiyyaara ishee qabatee deeme sana erga sahaatii 3 balalihee booda deebihee Buufata Xiyyaaraa Boole akka qubatu taasisuun dubartii kana tohanna jala oolchuun dandahameera.",politics
2203,"Ambaasaaddar Burtukaan Ayyaanoo Imbaasota Magaalaa Fnfinneetti argamanii fi lammiilee Itiyoophiyaa dhaabbilee idil addunyaa keessa hojjetan waliin marihatan.

Deetaan  Ministira Dhimma Alaa Ambaasaaddar Burtukaan Ayyaanoo Imbaasota biyyoota adda addaa teessoo isaanii Magaalaa Finfinnee godhatanii fi lammiilee Itoophiyaa dhaabbilee idil addunyaa keessa hojjetan waliin dhimmoota adda addaa irratti guyyaa harhaa marihataniiru.
Marichi irra caalaa kan irratti xiyyeeffate lammiileen Itiyoophiyaa Imbaasotaa fi dhaabbilee idil addunyaa keessa yemmuu qacaramanii hojjetan rakkoolee isaan mudatu buhuura godhatee kan taasifameedha.

Marichirratti Aadde Burtukaan biyyi keenya kan yeroo kamiiyyuu caalaa lammileef xiyyeeffannoo kennitee hojjechaa jirti jedhaniiru.

Ministeerri Dhimma Alaa waliigaltee Veenaa, waliigalteewwan idil addunyaa biyyi keenya mallatteessite, waliigaltee waloo biyyoota michuu waliin taasifamee akkasumas waliigaltee lammiileen qacartoota waliin taasisan buhuura godhachuun mirga lammiilee kabachiisuuf hojiileen adda addaa hojjetamaa jiraachuu ibsaniiru.

Gaaffilee hirmaattoota irraa kahaniifis buhuura ulaagalee waliigaltichaan hiikuuf tattaaffiin barbaachisaa akka taasifamu Aadde Burtukaan dubbataniiru jechuun Ministeerri Dhimma Alaa gabaaseera.",politics
2204,"Namoota sagalee kennuuf galmaahan miiliyoona 84 keessaa harka 35 qofatu sagalee kenne.
Yeroo 2ffaaf Pireezidaantii Naayijeeriyaa tahanii kan filataman Muhammeduu Buhaarii fi itti aanaan isaanii Piroofeesar Yemi Osibaajoom guyyaa harhaa magaalaa guddittii biyyattii Abuujaatti waadaa galaniiru.

Muhammeduu Buhaariif bara aangoo pireezidaantummaa isa dhumaa tahuus ibsameera.

Pireezidaantichi filannoo jiha Guraandhalaa biyyattii keessatti taasifameen sagalee miiliyoona 15n argachuun filatamuun isaanii ni yaadatama.
    Namoota sagalee kennuuf galmaahan miiliyoona 84 keessaa %35 qofatu sagalee kenne.

Sirna waada galiinsaa kanarratti qondaaltota bulchiinsa Naayijeeriyaa 29n dabalatee fi qondaaltonni olaanoo biyyattii irratti hirmaataniiru jechuun Afrikaan Niiwus gabaaseera.",politics
2205,"Eertiraan waggoota hedduuf tarree biyyoota duula farra shororkeessummaaf hin tumsine keessa turteetti.
 Ameerikaan Eertiraa tarree  biyyoota duula farra shororkeessummaaf hin tumsine keessaa baasuu beeksiste.

Eertiraan waggoota hedduuf tarree biyyoota duula farra shororkeessummaaf hin tumsine keessa turteetti.

Amma ammaattis Iraan, Kooriyaa Kaabaa, Sooriyaa fi Veenzuwaalaan Ameerikaadhan tarree biyyoota shororkeessummaa deeggaran keessatti hammatamaniiru.

Kanaan alas Ityoophiyaa fi Eertiraan bara darbe araara buusuu isaanitiin Manni Maree Nageenyaa Dhaabbata Mootummoota Gamtoomanii biyyattiirratti qoqqobbii kaahee ture kaasun isaa ni yaadatama.

Bara kanas waggaa 14 keessatti yeroo jalqabaatif bakka buutonni ummataa Ameerikaa Eertiraa daawwachuu isaa VOAn gabaaseera.",politics
2206,"ABO fi mootummaan waliigaltee xummuraarra gahuusaanii ibsa harha kennaniin beeksisaniiru.
Gabaasa dhiyaateen ABOn waraana bosonaa akka hin qabaanne himameera.
Addi Bilisummaa Oromoo (ABO) fi mootummaan waliigaltee xummuraarra gahuusaanii ibsa harha kennaniin beeksisaniiru.

Koreen araaraas buhaa xumura araara ABO fi mootummaa jidduutti taasifame irratti ibsa kenneera.
Gabaasa dhiyaateenis ABOn waraana bosonaa akka hin qabaanne himameera.

Ibsa isaanii keessatti kana booda ABO Gumii Sabaafi MNO akkasumas ODP nageenya Oromiyaa mirkaneessuu fi tokkummaa ummata Oromoo cimsuuf waliin akka hojjetan waliigalteerra gahuu isaanii ifoomsanii jiru.
Leensaa Baqqalaatu gabaase.",politics
2207,"Jilli Ministira Muummee Dr Abiyyi Ahmadiin durfamu ummata Gujii fi Geedehoo gara qehee isaaniitti deebihan daawwate

Walitti bu'iinsi ummamee as hojii nageenya waaraa buusuu mootummaa federaalaafii naannolee lamaaniitiin hojjatameen buqqaatonni gam lachuu yeroo ammaa kana gara qe'ee isaaniitti deebi'aniiru.
Jilli Ministira Muummee Dr Abiyyi Ahmadiin durfamu ummata Gujii fi Geedehoo gara qehee isaaniitti deebihan daawwate.
    Walitti buhiinsi ummamee as hojii nageenya waaraa buusuu mootummaa federaalaafii naannolee lamaaniitiin hojjatameen buqqaatonni gam lachuu yeroo ammaa kana gara qehee isaaniitti deebihaniiru.

Buqqaatonni kunniin deeggarsa gama dhaabbilee miti mootummaa fi mootummaatiin taasifamuun cinaatti jireenya idilee isaanii duraaniitti deebihuudhaaf tattaaffii irratti argamu.
Lammiilee gara qehee isaaniitti deebihan kanneenis Ministirri Muumme Dr Abiyyi Ahmad, Ministira Nageenyaa aadde Mufariyaat Kamiil, Pireezidaantii Itti Aanaa MNO Obbo Shimallis Abdiisaa fi Pireezidaantiin MNK Obbo Miliyoon Maatiyoos Aanaa Qarcaatti argamuun daawwachaa jiru.

Haaluma walfalkaatuun Ministirri Muummee Dr Abiyyi Ahmad godina Gujii Lixaa aanaa Qarcaatti biqiltuu dhaabuun hawaasni hundi dhaabbii biqiltuurratti hirmaachuu akka qabu ergaa dabarsaniiru.
Dr Abiyyi duula biqiltuu dhaabuu bara kanaa Dilbata darbe magaalaa Adaamaatti eegalchiisaniin bara kana akka biyyaatti biqiltuun mukkeen garaa garaa biiliyoona 4 ol dhaabamuu akka qabu ifomsuusaanii ni yaadatama.",politics
2208," Oromiyaan ijaarsa seeraan alaatiin akka hin miidhamneef hoggansi fi ummanni oromoo qindoominaan hojjechuu qabu.

Akkaataa ijaarsa seeraan alaa dhaabsisuun danda'amuu fi kanneen ijaaraman irratti akkaataa tarkaanfiin fudhachuun danda'amurratti marihatamaa jira.
Biiroon Bulchiinsa fi Itti Fayyadama Lafaa Oromiyaa akkaataa ijaarsa seeraan alaa dhaabsisuun dandahamuu fi kanneen ijaaraman irratti akkaataa tarkaanfiin fudhachuun dandahamurratti marihatamaa jira

Mari kanarratti qaamolee nageenyaa, kantiibota fi  hoggantoota Biirolee oromiyaa waliin waajjira ODP giddu galeessatti hirmaataa jiru. Fayyeeraa Fufaatu gabaase.",politics
2209,"Pireezdaanti Saahlawarqi Zawdeen xalayaa muudamaa ambaasaaddaroota biyyoota 7 fuudhan.
Ambaasaaddaroonni xalayaa muudamaa isaanii Pireezdaanti Saahilawarqiif dhiyeessanis ambaasaaddara Indoneezhiyaa, Saawdii Arabiyaa, Raashiyaa, Haangaarii, Zaambiyaa, Kirooshiyaa fi Maaynaamaari.
Sagantaa sirnichaaf qophaaherrattis hariiroo Ityoophiyaan biyyoota kanneen waliin qabdu cimsuuf kan hojjetamu tahuu Pireezdaanti Saahilawarq Zawdee ibsaniiru jechuun Waajjirri Pireezidaantii gabaaseera.",politics
2210,"Afrikaan Kibbaa miseensota kaabinee keessatti dubartoota dhibbeentaa 50 taasiiste.
Pireezidaantiin biyyatti Siiriil Raamaafoozaa miseensa kaabinee isaanii haaraa gurmeessaniin dubartotni gahee dhibbeentaa 50 akka qooddatan taasisaniiru.

Seenaa biyyattii keessattis dubartootni aangoo kaabinee walakkaa qabachuun isa jalqabaa taheera.

Filannoo jiha kana gaggeeffameen Paartiin Pireezidaanti Raamaafoozaan durfamu Afrikaa Naashinaal Koongaras kan injifate yoo tahu, baayhina kaabinee biyyattii 36 ture 28tti gadi buusera.

Kaabinee haaraa muudaman kanneen keessaas namootni malaanmaltummaan shakkaman akka hin galle BBCn gabaasera.
",politics
2211," Walitti buhiinsa mana hidhaa Braaziiliin namoonni 40 ajjeefaman

Namoonni hedduun qilleensa oksijiinii dhabuun ukkaamfamanii du'uu isaanii dubbatu qondaaltonni mana hidhaa.
Walitti buhiinsa mana amala sirreessaa Biraaziil keessatti mudateen yoo xiqqaate sirreeffamtoonni 40 tahan ajjeefamaniiru.

Mana amala sirreessaa Kaaba Biraaziil keessatti addatti bahee argamu kana keessatti yakki ammaa raawwachuun dura namoonni 15 ajjeefamaniiru.

Namoonni kunneen garee qindaahanii hookkara uumaniin ajjeefaman jedhu qondaaltonni.

Namoonni hedduun qilleensa oksijiinii dhabuun ukkaamfamanii duhuu isaanii dubbatu qondaaltonni mana hidhaa jedha BBCn.
Haalli ture haalaan yaaddessaa tahuu kan dubbatan Bulchaan Naannawa mana hidhaa kanaa Wilson Lima sakattahiinsi manneen hidhaa keessatti eegalame yeroonsaa gara fuul duraatti akka dheerates ibsan.
Waggaa lama dura manuma hidhaa kanatti jeequmsa kaheen namoonni 56 ajjeefamaniiru.

Ragaan biyyaalessaa akka mulhisutti Biraaziil sirreeffamtoota 712,305 mana hidhaatii qabdi.

Lakkoofsi hidhamtootaa kun lakkoofsa manni hidhaa biyyattii keessummeessuu dandahu dachaa lama taha.

Kunimmoo namoonni walirratti akka heddummaatan, gareen qindaahanii badii raawwatan akka seenan, haalli mijataan dhibuurraa hidhamtoonni akka jeeqan taasiseera.

Bara 2017 keessa lootee seentonni badii raawwatan manneen hidhaa Kaaba Biraaziil keessa jiran seenuun namoota 119 ajjeesaniiru.

Fulbaana darbemmoo dhukaasi sirreeffamtoota irratti erga banamee booda namoonni 92 baqatanii mana hidhaatii badaniiru, poolisiin tokko dhukaasa banameen duheera.

Mootummaan Biraaziil rakkoo isa mudate kana keessaa bahuuf hojimaata mannneen hidhaa sirreessuuf yaalus namoonni qindaahanii yakka raawwatan waan dura dhaabbataniif milkaahuu hin dandeenye.",politics
2212,"Boordiin Filannoo bajata Birriin biiliyoona 3.7 gaafate.
Boordiin Filannoo Biyyaalessaa Itiyoophiyaa filannoo biyyaalessaa dhufu kan ittiin adeemsisu Birriin biiliyoonni 3.7 akka hayyamamuuf Koree Dhaabbii Dhimmoota Faayinaasii fi Baajataa Mana Marii Bakka Buhoota Ummataa gaafateera.

Boordichi erga jijjiirama dhaabbatichaa taasisee jalqabee hojiiwwan hojjechaa jirurratti ibsa kenneera.

Hojiiwwan jijjiiramaa keessa tokko boordicha dhaabbata ummataaf amanamaa gochuun filannoo dhufuuf qophahuuf kan karoorfame tahuu ibsameera.

Kanaanis boordichi seerota fooyyessuu, fooyyahiinsa dhaabbatichaa taasisuu, marii dhaabbilee siyaasaa qopheessuu fi deeggarsa dhaabbilee siyaasaaf gochuun keessatti argamu.

Kanatti dabalees waldaalee Siiviikii waliin haalota hojjechuun dandahamu irratti fooyyahiinsi boordichaan godhamuu himameera.
",politics
2213,"Ministirri Dhimma Alaa Obbo Gadduu Andaargaachoo Pireezidaantii Jibuutii Ismaahel Omar Geelee waliin marihatan.

Pireezidaantiin Jibuutii Isamaaheel Omar Geelee Ministira Dhimma Alaa Itiyoophiyaa Obbo gadduu Andaargaacoof masaraa mootummaatti simannaa taasisaniifiiru.

Hariiroon biyyoota lamaanii yeroo kamiyyuu caalaa cimee waggoota dhufan keessa boqonnaa haaraatti akka cehu Jibuutiin kutannoo guddaa qabdi jedhan Isamaaheel Omar Geelee.

Ministirri Dhimma Alaa Jibuutii gama isaaniitiin hariiroon tarsiimawaa Itiyoophiyaa fi Jibuutii gidduu jiru waggoota dheeraaf kan turee fi buhuura cimaa kan qabu tahuu fi rakkoon kamiyyuu keessa dabarree hariiroo kana daran jabeessuuf ni hojjenna jedhan.

Fuulduratti xiyyeeffannoowwan gurguddoo addaan baasuun waliin hojjechuun biyyoota lamaaniifuu barbaachisaadha jedhan. Mariin kun dhimmoota hawaasummaa, dinaagdee fi siyaasaa garaagaraarratti xiyyeeffateera jedha odeeffannoon Waajjira Ministeera Dhimma Alaarraa arganne.",politics
2214," Ministirri Dhimma Alaa obbo Gadduu Andaargaachoo daawwannaa hojiif gara Jibuutii imalan

Obbo Gadduun gita isaanii Ministira Dhimma Alaa Jibuutii Mohammed Alii Yusuuf fi qondaaltota olaanoo biyyatti biroon simataman.
Ministirri Dhimma Alaa Obbo Gadduu Andaargaachoo daawwannaa hojiif gara Jibuutii imalaniiru.

Obbo Gadduun gara Jibuutii kan imalanis kaleessa galgala tahuu ibsameera.

Ministirichi yommuu Buufata Xiyyaaraa Jibuutii gahanis gita isaanii Ministira Dhimma Alaa Jibuutii Mohammed Alii Yusuuf fi qondaaltota olaanoo biyyattii biroon simataman.
Obbo Gadduun erga Ministira Dhimma Alaa tahanii muudamanii as Jibuutii yemmuu daawwatan kan isa jalqabaa yoo tahu, turtii isaanin qondaaltota olaanoo biyyattii waliin dhimma waloorratti ni marihatu jedha odeeffannoon Waajjira Ministeera Dhimma Alaa irraa arganne.",politics
2215,"Hogganaan garee fincilaa Sudaan bakka isaan hin jirreetti duuti itti murteeffame ture baqannaa waggaa baayyeen booda biyyatti deebihaniiru.

Yaasir Armaan fincila naannoo bulchiinsa Biluu Naayilitti bara 2011tti kahe keessaa harka qabu jedhamuun himataman jedha BBCn.

As deebii isaanitti rakkoon qondaaltota mootummaarraa akka isaan hin mudanne himameera.

Omaar al-Bashiir erga aangoo irra gadi buhanii torban jaha booda kan deebihan haasaa nagaa buusuu irratti ni hirmaatu jedhame eegama.

Armaan garee fincilaa SPLM jedhamu bara 1980tti bulchiinsa Kaartuum yoo lolu Sudaa Kibbaa deemuun itti makaman.

    Bara 2011tti Sudaan Kibbaa erga foxxoqxeen booda garee fincilaa SPLM-N hundeessuun loltuu Omaar al-Bashiir finciluu itti fufan.

Omaar al-Bashiir baatii Eblaatti mormii ummataa booda aangoorraa kaafamanii, manni maree waraanaa aangoo qabate.

Manni maree waraanaafi warraaqsi mormitootaa waahee egeree biyyattii irratti marii taasisaa turan.",politics
2216," Ministirri Muummee Itiyoophiyaa Doktar Abiyyi Ahimad kallattii kennaa jiru.

Waltajjiin jijjiirama Qonnarratti finnuufi gahee Hoggansaa jedhuun Ministeerri Qonnaa qopheesse Galma Abbaa Gadaatti kaleessa eegale har'as taahaamaa jira.


Ministirri Muummee Itiyoophiyaa Doktar Abiyyi Ahimad kallattii kennaa jiru.

    Seektarri qonnaa jijjiirama fiduuf hoggannis xiyyeeffannoon hojjechu qaba jedhan.

Waltajjiin jijjiirama Qonnarratti finnuufi gahee Hoggansaa jedhuun Ministeerri Qonnaa qopheesse Galma Abbaa Gadaatti kaleessa eegale harhas taahaamaa jira.

Hirmaattonnis seektara qonnaa irratti riiformiin maaliif hingaggeeffamne? Ammas qotiyumaan qotaa jirra.

Teeknooloojii gahaan hin jiru yaada jedhu hirmaattonni kaleessa kaasaniiru.

Harha Ministirri Muummee Itiyoophiyaa waltajjii kanarratti argamun kallatti hojii fuula durarratti qooda fudhattonni hojjechuu qabanirratti kallatti kaaha jiru.
",politics
2217,"Pireezidaantiin Naannoo Affaar Obbo Awwal Arbaa waltajji obbolummaa ummata Oromoo fi Affaar Magaalaa Adaamaatti harha gaggeeffame irratti haasaa taasisanin akka jedhanitti, ummata Oromoo fi Affaar wanta tokko taasisu hedduutu jira.
Ummanni Oromoo fi Affaar ummata gargar bahuu hin dandeenyeedha ummata Afaan, amantaa, aadaa fi hortee tokko qabani jedhan Obbo Awwal.

Biyya kaleessa abbootii keenya irraa dhaalle nageenyaa fi misoomaan daaballee akkamitti dhaloota dhufu dhaalchisuu dandeenya jennee ummata oromoo waliin marihachuuf asitti kan argamanne.

Nageenyi Oromoo eegamuun nageenyi Itiyoophiyaa eegamuudha kan jedhan obbo Awwal, Oromoon hin jiru jechuun Itiyoophiyaanis hin jiru jechuudha jedhan.

Sababni isaas Oromiyaan yoo jeeqame ummanni biyyatti marri ni jeeqama jedhan.

Laggeen hedduun kanneen akka Awaash Oromiyaa keessa bahanitti naannolee hunda kan fayyadan kanaaf nageenya oromiyaa eegisisuun nageenya Itiyoophiyaa eegisisuudha.

Kanaaf guddinni Oromiyaa guddina ummata Affaaris jennee fudhachuu qabna jedhan obbo Awwal.

Hariiroo ummattoota jidduutti eegalame kana gara naannolee hundatti babalhisuun daandii guddinaa fi badhaadhinaa irra imaluu qabna jedhaniiru.

Oromiyaa yoo gargaarre nu hunduu ni ceena, Oromiyaa yoo gargaaruu baanne immoo hunduu itti gaafatamummaa jalaa hin baanu jedhan.

Kanaaf naannoleen hundi Oromiyaa gargarree Itiyoophiyaa badhaate ijaaru qabannaa jechuun dhaamaniiru Obbo Awwal.
",politics
2218,"Marii obbolummaa ummata Oromoo fi ummata Affaar Adaamatti gaggeffamaa jiruurratti kan argamaan, Pireezidaantii Itti aanaan mootummaa naannoo oromiyaa obbo shimallis Abdiisaa hariiroon ummata Oromoo fi Affaar waggoota dheeraaf kan turee fi waan baayyee kan waliin qooddatan tahuu himaniiru.
Ummanni Oromoo fi Affaar ummata yeroo gammachuu fi gaddaa tokkuumman waliin jiraata ture kan jedhan obbo shimallis, waaggoottan kurnaan darbaaniif ummata jaalalaa fi tokkummaan jiraacha ture tahuu himan.

Affaar nagaa yoo hin taanee Itiyoophiyaan nagaa tahuu hin dandahu waan taheef nagaa fi tasgabbii naannichaaf waliin hojjechuu qabna jedhan.

Abjuun shiraa namoota muraasaa akka hin milkoofnee fi sagaleen uummata balhaa akka dhagahauummuuf hojjetamuu qaba jedhan obbo Shimallis.

Rakkoo kanaan dura ture furuun Itiyoophiyaa, Bahaa Afrikaatti biyyaa beekamtuu akka taatuuf hojjechuun barbaachisa tahuu dhaaman.",politics
2219,"Afrikaan Kibbaa karaa demokiraasii kan filatte ayyaana sirna muudama hoggantuu ishee 6ffaa Pireezidaantii Siiraal Raamaafoozaa boru ni kabaji.

Sirna kana irratti hirmaachuufi Pireezidaantiin Saahilawarq Zawdeen guyyaa harhaa waaree booda gara Afrikaa Kibbaatti imalaniiru.


Sirni muudamichaas IstaaImage may contain: 4 people, people smiling, people standing and suitdiyeemii Looftees Vaarsifeliid kan magaalaa Piriitooriiyaa keessatti argamutti kan gaggeeffamu yoo tahu, sirnicha irrattis hoggantoonni biyyoota biroo, bakka buhoonni dhaabbilee idil addunyaa akkasumas lammiileen Afrikaa Kibbaa kuma kudhanitti lakkaahaman akka irratti hirmaatan ni eegama.

Filannoo waliigalaa torbee lama dura biyyattiitti gaggeeffameen Paartiin Koongiraasii Biyyaalessaa Afrikaa mohachuun walqabatee dheengadda Paarlamaan biyyattii Siiraal Raamaafoozaa pireezidaantii taasisee muuduun ni yaadatama jedha odeeffannoon Waajjira Pireezidaantii Itiyoophiyaa irraa arganne.
",politics
2220,"Waltajjiin marii hariiroo obbolummaa ummatoota Oromoofi Gaambeellaa harha magaalaa Gaambeellatti marihatamaa ture xumurame.

Waltajjii kanarratti gaaffileefi yaadota hirmaattotarraa kahaniif pireezidaantootni naannolee lameenii deebii fi kallattii kaahaniiru.

Daandii Asfaaltii Gaambeellaa Dambi Doolloo wal qunnamsiisu bara 2012 akka eegalamu karoorri qabamuu Obbo Shimallis himaniiru.
Kana qofa osoo hintaane buhuuraalee misoomaa ummatoonni naannolee lameen waliin irraa fayyadamuu dandahan kan hojjetamu tahuu eeraniiru.


Miidiyaan OBN Afaan ummata naannichaatiin yeroo qilleensaa akka kennuuf hirmaattotarraa yaada kaheefis hojiitti akka hiikamuuf kan hojjetamu tahuu obbo Shimmallis himaniiru.

Yuunvarsiitiin naannoo Oromiyaa hoggansa Gaambeellaaf carraa barnoota Ikoolarshiippii bilisaan kan kennu tahuus waltajjicharratti ibsameera.

Shira ummata keenya walitti buusu hin keessummeessinu jechuun ummanni dammaqee nageenyasaa tifkachuu qaba jedhanii kana booda ilaalcha duubatti hafaa anaaf qofa jedhu kaleessa burkutaahe dhabamsiisuun ilaalcha nuuf jedhuun bakka buusnee Itoophiyaa haaraa hunda keenyaaf taatu haa ijaarru jedhaniiru.

Dhumarratti Kennaa BMN Gaambeellaa qopheesse obbo Shimallis Abdiisaa, obbo Addisuu Araggaafi Af yaahii Caffee Oromiyaa aadde Loomii Badhootiif kennameera. Taaxaq Idahootu gabaase.
",politics
2221,"Waltajjiin Hariiroo obbolummaa uummata oromoo fi Uummattoota Gaambeellaa cimsu Magaalaa Gaaambeellaatti taahamu eegale.

Waltajjii kanaratti pireezidaantiin itti aanaan Naannoo Oromiyaa obbo Shimaallis Abdiisaa fi gitni isaanii pireezidaantiin N/Gaambeellaa Umood Ujuuluun argamaniiru.

Pireezdaantiin naannoo Gaambeellaa obbo Umood Ujuluu, keessummootaan baga nagaan dhuftani erga jedhani booda, uummanni Oromoo fi Gaambeellaa uummata hariiroo cimaa baroota dheeraa qabani jedhan.

Uummanni naannolee lameenii uummata obbolaa fi baroota dheeraaf nagayaa fi jaalalaan waliin jiraataa ture tahuu himaniru.
Tokkummaa ummatootatiif gatiin kaffalame gochaa ebbifamaadhas jedhaniiru haasaa isaanitiin.

Shira xaxootaan  uummata walitti buusuuf gidiraan xaxamaa turuu kaasanii, sana hanbisanii nagayaa fi jaalala, tasgabbii biyyaa buusuuf fageenyi adeemame kan galateeffamu tahuu kaasan.

Kana booda ummanni naannolee lamaanii hariiroo obbolummaa yeroo dheeraaf jiru cimsuun, biyya hunda keenyaf taatu ijaaruurratti wal utuba jedhaniru.
Waltajji obbolummaa kanarratti kan argaman Pireezidaantii Itti aanaan Mootummaa Naannoo Oromiyaa Obboo Shimallis Abdisaa, waliitti dhufeenya uummattoota Naannoolee lameenii daran cimsuuf mootummaan naannoo Oromiyaa xiyyeeffanno addaatiin ni hojjataa jedhan.
Ammaan booda buqqaatiin lammilee keenyaa lamuu hin deebihuu, fedhii warra anaaf jedhuu dhisnee nuyi warra jedhuuf adda durummaan ni hojjannaa jedhan obboo Shimallis.

Karoora akka naannootti qabnuu qofa osoo hin taanee naannoo Gaambeella waliin mariahchuiun karoora waloo baasuun uummattoota lameenif qindoominaan ni hojjannis jedhaniru.

Kana booda warreen nu qooduuf sochahan ofirraa qolachuun tokkuummaa uummattoota lameeni  cimsuun biyya badhaatee uumuuf waliin hojjannas jedhan obboo Shimallis.
Itoophiyaan mandara qaamaa tokko qofa osoo hin taanee kan hunda keenyaati jedhaniru; kanaafis tokkuummaa keenya cimsuu barbaachisaa jedhaniru obbo Shimallis.",politics
2222,"Sudaan bulchiinsa ummataatti deebisuuf mariin eegalame guyyoota sadiif osoo itti hin fufin hafe. Kana kan godhan hoggantoota waraanaa biyyattii yeroo tahan daandii mormitoonni cufan akka banan fedhu.

Ibsa televizhinitiin kennanin daandiileen Kaartuum keessa cufaman akka banaman gaafataniiru.

Daandii cufun kan eegale manni maree waraanaa cehumsaa fi mormitoonni bulchiinsa siivilii ykn ummataatti deebisuuf waggoota sadii irratti erga waliigalani booda.

Gaafa Roobii poolisoonni namoota daandii cufan irraa arihuuf dhukaasaniiru.

    Mormitoonni Kaartum keessaa namoonni sagal akka miidhaman himanis mirkaneessuun hin dandahamu. Waldhabdeen gaafa Wiixataas yoo xiqqaate namoota jaha galaafateera.

Hogganaan mana maree biyyattii bulchu Lewitinaant Janaraal Abdal Fattaah Abdelaarhaamn Burhaan mariin kan adda cite waligaltee xumuruuf haala mijessuufi jedhan.

Mormitoonni dhagaa akka kaasan, riqicha akka bananiifi waraana dubbii akka hin qoccolle gaafataniiru.

Durattimmoo dubbii himaan dhaaba mormituu ‘opposition Alliance for Freedom and Change ‘ Rashiid al – Sayiid AFPhf akka himanitti waraanni mormitoonni daandii cufan akka banan gaafataniiru jedhan.

Hogganaan mana maree waraana cehumsaa Sudaan akka jedhanitti silaa sahaatii 24 keessatti haala aangoo qooddatan irratti dhaaba mormituu waliin waligalteen ni taasifama jedha BBCn.

Kunis, mana maree hanga filannoon dhufutti biyyatti hoogganu hundeessuu of keessaa qaba.

Erga bulchaan duraanii Sudaan aangoo irraa kaafamani as biyyattin waraana jala bulaa jirti. Mormitonni immoo hanga bulchiinsi ummataa jiraatutti hin gallu jechuun mormiif daandirra jiru.",politics
2223,"Pireezidaanti itti aanaa Mootummaa Naannoo Oromiyaa Obbo Shimallis Abdiisaan gaaffilee uummata irraa kaahaniif deebii kennaan.

Godina qofa miti aanaaleettis gadi buunee uummata keenya waliin marihannee hojii misoomaa keenya itti fufna jedhan.

Diinonni tokkummaa Oromoo diiganii Oromoo Oromoon cabsuuf deemaa jiru garuu hin dandaahan jedhan.
Oromoon injifannoo argate itti fufsiisuuf tokkummaasaa cimsuu akka qabu himaniiru.
Oromoon haqa isaaf qabsaahe, falaasmni idaahamu hooggantoonni Oromoo qabatanii kaahanis kanarraa madde jedhan.

Addunyaanis Oromoo badhaasuu jalqabdee jirti, badhaasni UNESCOhn Ministira Muummee Dr.Abiyyi Ahmad badhaases injifannoo uummata Oromooti jedhan.

Oromoon haqasaaf waan qabsaaheef dhugaasaa kan deebises jedhan.

Miira keessaa baane tasgabbiin hojjechuu qabna jedhan.

Diinonni keenya saboota biraa buqqisanii boossisanii Oromoo ollaasaa waliin akka hin jiraanneef hojjetu jedhan.

Nuti ammoo jedhan Pireezidaanti itti aanaan Mootummaa Naannoo Oromiyaa Obbo Shimallis Abdiisaan lammiilee buqqaahan deebisuun gocha badaa isaanii fashaleessaa jirra jedhan.

Obboloota keenya Geedihoo buqqaahan deebisaa jirra jedhan.

Rakkoo nageenyaa dhiyeenya kana uumameef hunduu akka amantaa isaatti dhiifama walii godhuu qaba jedhan.

Nuti ijoollee Abbaa gadaati warra addunyaaf demokiraasii fidedha yaada namaa hin ukkaamsinu,bilisaan namni yaada isaa karaa seeraan ibsachuu dandaaha garuu Oromiyaa keessatti namni seera cabse itti gaafatama jedhan.

Addunyaan beekamtii kan nuuf kenneef duudhaa Oromoon waan deemaa jirruufi jedhan.

Abbootiin amantaas nagaa uummataaf hojjechuu akka qaban waltajjii marii kanarratti dubbataniiru.

Mootummaan naannichaas hawaasa hirmaachisee nageenya ummataa ni kabachiisa jedhan Obbo Shimallis.

Hojii misooma hojjetamanis sadarkaa sadarkaan hawaasa waliin qindoominaan akka hojjetamu himan.

Qonna Oromiyaa buhuurarraa jijjiiruuf qonnaan bultoonni keenya godina Arsii kana keessatti gahee isaanii bahuu qabu.

Mootummaan Naannoo Oromiyaa ammoo maashinoota qonnaaf barbaachisan haala mijeessee akka dhiyeessu dubbataniiru.

Fuula keenya gara misoomatti deebisuun carraa hojii babaldhisuu qabnaan dhaamaniiru.

Sirnicharratti Abbootiin Gadaa fi Qeerroonis uffata aadaa Pireezidaantii Itti aanaa Mootummaa Naannoo Oromiyaa Obbo Shimallis Abdiisaa badhaasaniiru. Akaaluu Baqqalaatu gabaase.",politics
2224,"Ameerikaan godaansa biyyoota adda addaarraa gara biyyasheetti taasifamu ilaalchisuun seera haaraa baaste.

Akka seera haaraa kanaatti namoonni gara Yuunaayitid Isteetisitti godaanan kanneen umuriin hin jaarre, kan barnoota qabanii fi afaan Ingilizii dubbachuu kan dandahan tahuu qabu.

Pirezidaantiin biyyattii Doonaaldi Tiraampi waajjirasaanii olaanaa Waayit Haawusitti ibsa kennan keessatti sirna simannaa godaantotaa kan hidhata maatiitiin gara US seenuu deggeru jijjiiruu akka barbaadan wiixineessaniiru.

Eegumsi daangaarraa akka daranuu cimuu fi seerri simannaa koolu galtootaa akka cimus ibsaniiru.
Qondaaltonni olaanoon Dimokiraatotaa yaada Tiraampi dhiyeessan kanaan Kan utuu hin gahin duheedhaittiin jedhan.
Qondaaltonni kunneen sirni godaansaa haaraan kun ijoollee maatiiwwan godaantotaa US keessa jiran kan ragaa jireenyaa hin qabnetti karaa cufa waan taheef fudhatama hin qabu jedhu.
Pirezidaanti Tiraampi karoorri kun sirna qabiinsa godaantotaa US gara ammayyaatti kan ceesisuudha jedhan.

Godaantotaaf balballi keenya banaadha. Garuu godaantonni kanneen dandettii barnootaa qaban tahuu qabu. Godaantonni barnoota qaban kanneen gara US godaanan harka 12 turan. Isaan kana gara harka 57 fi sanaa oliitti guddisuuf karoorfanneerra.

Akka isaan jedhanitti godaantonni biyya UShtti galmaahuun dura afaan Ingilizii barachuu fi qormaata barnoota siiviksii darbuu qabu.

Adeemsa kenniinsa koolugaltummaa yeroo ammaa jiru kan qeeqan Pirezidaanti Tiraampi Biyyi keenya namoota dararaa mootummaa biyaasaanii baqatanii dhufaniif dahoo tahuu taatee turuusheetti ittiin boonti. Garuu namoonni karaa seeraa fi haqa qabeessa taheen koolugaltummaa gaafatan sababa warra karaa seeraan alaa deemaniin carraa dhabaa jirujedhan.
Afa yaahiin Mana maree bakka buhoota uummataa Warra Dimokiraatotaa Nancy PelosiWiixineen seeraa dursee duhe kun karoora yeroo dheeraa hojjechiisu of keessaa hin qabu. Namoonni hanga harhaatti gara US baqataa jiran namoota hin baranneedha jechuun hin dandahamu. Yoo barnoota injinariingiitiin digirii hin qabaanne hin baranne jechuudhaa?jechuun yaada kenniteetti.

Miseensa Kongireesii Warra Dimokiraatotaa kan taate Pramila Jayapal gamasheetiin seerri haaraan kun sirni godaantotaaf carraa kennuu karaa maatii godaantotaatiin raawwatamaa ture kan adeemsa kenniinsa koolugaltummaa UShf buhuura tahe kan faallessuudha waan taheef sirrii miti jetti.

Namoota maatii horatanii biyya kana keessa jiraataniif eegumsi godhamu maal akka tahe hin ibsamne. Namoota miiliyoona 11 kanneen US keessa jiraatan garuummoo ragaa jireenyaa hin qabne of keessatti hin hammanne.jetti.

Pirezidaanti Tiraampi haasawa isaanii keessatti Sababa taheen yoo waaixineen karooraa kun mirkanaahuu baate akkuma filannoon xumurameen hojiirra oolchina. Yoo filatamnee teessoo caalmaa mana maree bakka buhoota uummataa qabannee, seenetii hoogganne, achiis pirezidaantii taane karoora kana gara hojiitti hiikna.jedhan.",politics
2225,"Jiraattonni Godina Arsii akkaataa nageenya mirkaneessuun misooma itti fufsiisuun dandaahamurratti Pireezidaanti itti aanaa Mootummaa Naannoo Oromiyaa Obbo Shimallis Abdiisaa waliin marihataa jiru.

Mariin kunis eebba Abbootii Gadaa fi manguddootaan jalqabe. Qabsoo taasifame milkeessuun injifannoo kanaan Waaqni Oromoo gahe ceesisuu keessattis akka milkeessu kadhatan.

Bulchaan Godina Arsii Obbo Abaadiir Abdaa, keessummootaan baga nagaan dhuftan jedhan.

Injifannoo arganne lakkoofnee beekuun injifannoo dabalataa galmeessuuf uummanni keenya kutannoon hojjechuu qaba jedhan.
    Pireezidaanti itti aanaan Mootummaa Naannoo Oromiyaa obbo Shimallis Abdiisaa, uummanni Oromoo naannoo Arsii uummata goota yeroo tokkoyyuu garbummaaf hin jilbeeffanne injifannoo harha guutuun biyyatti gonfate fiduu keessattis adda durummaan uummata gahee olaanaa bahedha jedhan.

Rakkoo dhiyeenya kana uumameenis gaddi guddaan akka itti dhagaahame ibsuun,rakkoo uumame furree kallattii uummanni keenya nuuf kenne fudhannee hojiitti galuuf dhufne jedhan obbo Shimallis.

Jiraattonnis rakkoon dhiyeenya kana uumamee ture sabas tahe amantaas bakka hin buhu jedhan. Nuti injifannoo argame ceesisnee misoomuu barbaannas jedhan.

Gaaffiiwwan misoomaa qaban kaasanii irratti marihatamaa jira.

Jiraattonni humnoota injifannoo dhufe uummata Oromoo harkaa gatuu barbaadanitu rakkoo uumuu barbaada malee rakkoon tokkoyyuu uummata gidduu hin jiru jedhan.

Uummanni Oromoo sabootaa fi sablammoota naannoo isaa haammatee waliin jiraataa jira jedhan.Duris waliin jiranne ammas jiraachaa jirra fuulduras waliin jiraanna jedhan.

Mootummaan naannoo Oromoo gaaffilee Oromoon qabsaaheef deebisuuf kutannoon hojjechuu qaba jedhan. Uummanni Oromoo akka itti waliin bulus beeka, akka saba bira waliin itti bulus beeka jedhan. Oromoon gaafa qabsaahu tokkummaan qabsaahe injifannoo kanas waliin fides jedhan.

Dhaabbileen Oromoo wal-qoqqoduu dhiisanii tokkummaan aarsaa uummanni Oromoo ilmaan isaa qaqqaalii itti dhabe ceesisuu qabus jedhan.

Carraa hojii dargaggootaaf uumuuf hojiin hojjemu laafaadhas jedhan. Carraa hojii uumuu keessatti Indaastiriin gahee bahuu dandahus akka hundaahuuf gaafatan.

Nuti misooma keessatti hirmaannaa ni goonaa mootummaanis misoomawwan buhuuraa hojjechuuf xiyyeeffannoo itti kennuu qaba jechuun yaadaa fi gaaffilee qaban dhiheeffataniru.

Pireezidaanti Itti aanaan MNO Obbo Shimallis Abdisaanis yaadaa fi gaaffilee kahaniif deebii itti kennaniru jechuun rippoortarri keenya Akaaluu Baqqalaa gabaaseera.",politics
2226,"Dhalattuu Somaalee fi miseensa Kongiraasiin Ameerikaa kan taate Ilhaan Omaar seera godaantootaa haaraa Doonald Tiraampii kaleessa ibsanirratti namoota qeeqan keessaa tokko. Seerrichis namoota baratan, darggagoota, namoota Afaan Ingiliizii dubbachuu dandahaa fahiif carraa fooyyee kan kennudha.

Sirna haarawa kana jalatti, nageenyi daangaa cimuun warra kolgaltummaa gaafataniirratti haallichi cimeera.
Kolgaltootaaf dugda keenya hin kenninu. Pireezidaanticharraa waahee dhala namaa kanneen guyyaa haaraa qabachuuf yookiin haala badaa jalaa miliquuf jecha biyyaa bahan haala kanaan yoo dubbataan dhagahuun, baayhee abdii nama kutachiisa, jedhu Addee Omaar.
Dabalataanis, “Yeroon namoonni bulchiinsa kana keessa biyya isaan keessa jiraachuu barbaadan dubbatan yoon dhagahu, gara waan namni tokko hin yaadanetti kan nu geessudha. Imaammata gara fulduraatti nu tarkaanfachiisu hojiirra oolchuu qabna.

Haasaa isaanii Waayit Hawuus tti godhaniin, Donaald Tiraamp seera haala namoonni sababa maatiisaanitiin gara US deeman dhiisuuf akka tahaan dubbataniiru.

“Jijjiiramni guddaan nuti goonu baqatoonni gara biyyaa keenya dhufaan ogummaa ol aanaa qaban %12 irraa gara %57 guddisuufi kana olii akka tahu barbaanna, jedhaniiru.",politics
2227,"Leenjiin humna raawwachiisummaa hoggansaa cimsu guyyoota 15hf Akkaadamii Hoggansaa Mootummaa Naannoo Oromiyaan Magaalaa Adaamaatti kennamaa ture harha ni Xumurama.

Xumura leenjii kanarratti kan argaman Pireezidaantii itti aanaan Mootummaa Naannoo Oromiyaa Obbo Shimallis Abdiisaan argamuun kallattii hojii kennaa jiru.

Injifannoon gama siyaasaan dhufe kan uummata Oromooti jedhan.

Hooggansa ODP jalatti injifannoo dhufe guutuu Addunyaatu beekamtii kennes jedhan. Abbaa injifannichaa kan tahe uummanni Oromoo injifannoo kana ceesisuuf tokkummaan sochohuu qabas jedhan.

    Hooggansi sadarkaan jirus fakkeenya tahee kutannoon hogganuu qaba jedhan.

Pireezidanti itti aanaan Mootummaa Naannoo Oromiyaa Obbo Shimallis Abdisaa gaaffii leenjitotarraa kaheefis deebii kennan.

Tokkummaa Oromoof haarsaa barbaachisu ni kaffalla. Diina keenya kan injifanne tokkummaa keenyaan jedhan; cehumsa dhufes kan milkeessunu Tokkummaa keenyan jedhan obbo Shimallis.

Dhaabbileen oromoos dantaa uummata oromoorratti tokkummaan sochohuu qabu jedhan.

ODPhn aadaa siyaasa Itoophiyaa buhurraa jijjiire jedhan. Kanaan dura injifannoon siyaasaa kan dhufu dhiiga dhangalahuun, ODPhn garuu yaadaan mohateetu jedhaniru.
Obbo Shimallis kallatti hojii kennannin, olaantummaa seeraan walqabatees namni kamiyyuu bilisummaan yaada isaa tarkaanfachiisuu ni dandaha garuu mirga nama akka dhiibuuf garuu eenyuufuu hayyamamuu hin qabu jedhaniru.

Olaantummaan seeraa yoo hin jiranne misoomaa fi jijjiirama fiduun waan yaadamu miti,kanaaf hawaasa hirmaachisuun hooggansi sadarkaan jiru seera kabachiisuun murteessaadha jedhan obbo Shimallis.

Diinagdeen walqabatees hooggansi keenya ciminaan irratti hojjechuu qaba jedhan.

Bajata mootummaa ramadamu qixaan faayidaa uummataaf oolchuun barbaachisadha kan jedhan obbo Shimallis, faayinaansi sirnaan bulchuu, hojii hojjetamu hunda ija faayidaa uummata Oromoo kabachiisuun hojjechuun barbaachisadhas jedhaniru.

Qonna irrattis Qonnaan bulaa ijaaruun oomisha dabaluun barbaachisadha; qonnaan bulaaf faayinaansii mijeessuun Qonna Ammayyeessuuf hojjechuu qabnas jedhaniru.

Leenjiin kun mata dureewwan jaha jechuunis qabsoo Oromoo, ijaarsaa biyyaa,siyaasa -diinagdee gaanfa Afriikaa, gaggeessummaa uummataa, leenjii dadammaqinaa fi utubaawwan diinagderratti kennamaa akka ture Daayrektera olaanaa Itti aanaan Akkaadaamii Hoggansa Mootummaa Naannoo Oromiyaa Dr.Kabbadaa Gannatii ibsaniiru.

Leenjii kanas humna haaraa dargaggoon guutame gaggeessitoota 1,800 tti siqanitu leenjihe jechuu isaanii Rippoortarri keenya Akaaluu Baqqalaa gabaaseera.",politics
2228,"Taphni darbii Oromiyaa booru ni gaggeeffama
Finfinnee, Muddee 24, 2012 (FBC) - Priimiyar Liigii Itiyoophiyaa tapha torbee 6ffaa guyyaa boruutin darbiin Oromiyaa magaalaa Adaamaatti ni gaggeeffama.
Taphoota shan taphachuun priimiyar liigichaan sadarkaa 5ffaa irratti kan argamu gareen kubbaa miilaa magaala Adaamaa,\
taphoota walfakkaatu taphachuun sadarkaa 10 irratti kan argamu Abbaa Jifaar ni keessummeesa.
Taphni darbii Oromiyaa kun booru sahaatii 9:00 irraa eegaluun Istaadiyeemii Abbabaa Biqilaa Adaamaatti ni gaggeeffama.
Gareen lamaanuu taphoota marsaa shan taphataniin qabxii tokko qofaan walcaalu.

Adaamaan torbee darbe Shiree Indaasillaasee waliin tokko qixa yoo bahu, Abbaan Jifaar ammoo Qidduus Giyoorgiis 2-1 injifachuun kan yaadatamudha.

Liigiicha gareen kubbaa miilaa Walwaaloo Aaddegiraat qabxii 10niin dursaa jira.

Marsaa 6ffaa priimiyar liigiichaa booru eegaluun taphoonni 8 kan taphataman tahuu ragaan Federeeshinii Kubbaa Miilaa Ityoophiyaa irraa argame ni agarsiisa.

Liigiicha gareen kubbaa miilaa Walwaaloo Addagiraat qabxii 10niin dursaa jira.",sports
2229,"Shaampiyoonaan Atleetiksii Guddattoota Ityoophiyaa boru xumura ni argata
Finfinnee, Muddee 24, 2012 (FBC) – Shaampiyoonaan Atleetiksii Guddattoota Ityoophiyaa oolmaa isaa guyyaa 5ffaan har'a dorgommiiwwan 8 xumura argataniiru.
Dorgommii guddattoota umurii 16 fi 18 gadii koorniyaa lamaaniinuu gaggeeffameen gosti Ispoortii 8 guyyaa har'aa xumura argatee jira.
Gulaalliin xumuraa fiigicha meetira 200 koorniyaa lamaaniinuu harha kan dorgomame yoo ta'u,shaampiyoonichi guyyaa boruu dorgommii xumura hafan gaggeessuun 
kan golobamu tahuu ragaan Federeeshinii Atleetiksii Ityoophiyaa argame ni mulhsa.",sports
2230,"Finfinnee, Muddee 23, 2012 (FBC) – Federeeshiniin Kubbaa Miilaa Ityoophiyaa hojjettoota yeroo dheereef tajaajilan galateeffate.

Federeeshinichi hojjettoota isaa bara dheeraaf mana hojichaa tajaajilan 6 sirna galateeffanna guyyaa harhaa Hooteela Eeliyaanatti qopheessen badhaasa jajjabeessituu laachuun galateeffateera.

Hojjettoonni kunneen mana hojichaa waggaa 30 hanga 40 tajaajiluun warreen soorrama bahaniidha.

Federeeshinichi tokkoon tokkon isaanii Birri kuma 50 badhaasuu isaa ragaan Federeeshinichaa argame nu muulhisa.",sports
2231,"Finfinnee, Muddee 23, 2012 (FBC) – Sagantaan sosochii qaamaa marsaa 6ffaan namoota kuma 200 ol hirmaachisu Dilbata dhufu Finfinneetti ni gaggeeffama.

Jiraattootni magaalichaa Sosochii qaamaa aadaa akka godhataniif Ispoortiin hunda hirmaachisu Dilbata kan gaggeeffamu tahuu Seekreeteeriyaaliin Preesii Magaala Finfinnee aadde Feevan Tashoomaa himaniiru.

Sosochiin qaamaa Dilbata dhufu ganama sahaatii 12:00 irraa eegalee gaggeeffamu kun akka Afrikaatti Ispoortii hirmaattoota hedduu isa jalqabaa taha jedhaniiru.

Ispoortichi dhaadannoo ‘misooma magariisummaa Finfinneef qooda koo nan bahah jedhuun gaggeeffama.",sports
2232,"Waldaan Kubbaa Miillaa Gaanaa leenjistoota biyyooleessaa sadarkaa hundarratti argaman gaggeessuu ishee beeksifte.

Waldichi leenjistota olaanaa fi gargaartota isaanii kan garee biyyoolessaa dhiirotaa fi dubartootaa hojirraa gaggeessuu beeksiseera.

Gaggeessichi koorniyaa lamaaninuu leenjiftoota olaanoo fi gargaartota guddattootaa fi dargaggootaa kan dabalatedha.

Gaggeessaan kun qaama fooyyahiinsaa tahuu waldichi beeksiseera.",sports
2233," Lammiin Seeneegaalii fi taphataan sarara fuulduraa Liivarpool Sayidoo Maaneen taphataa cimaa sarara fuulduraa Afrikaa bara kanaa tahe.

Sayidoo Maaneen Mahaammad Saalaahi fi Riiyaad Maahireez caaluun taphata cimaa bara Faranjootaa 2018/2019 Afrikaa tahuun filatamuu isaa himameera.

Maaneen bara dorgommii 2018/2019 keessa taphoota hunda irratti goolii 30 lakkoofsisuun Liivarpoolii abbaa waancaa shaampiyoonsi Liigii Awurooppaa akka tahu shoora olaanaa bahee jira.

Bara kanas priimeyar liigii Ingiliz irratti goolii 15 galchuun liivarpool liigicha garaagarummaa qabxii 13 akka dursuuf qooda olaana taphateera.

Sirna badhaasaa kana irratti dubbii taasiiseen Maaneen ‘moohachuu kootti daraan gammadeen jira, kubbaan miilaa hojii kooti, hojii koo ammoo baayyhee jaaladhah jedheera.

Sirnichi Gibtsi magaalaa Huraagihaadaatti kan gaggeeffame yoo tahu, Mahaammad Saalaahi fi Riiyaad Maahireez sirnicha irratti hin argamne jdhameera.",sports
2234,"Atleetonni Ityoophiyaa dorgommii idil addunyaa Sanbataa fi Dilbata gaggeeffameen qabxii boonsaa galmeessisan

Finfinnee, Muddee 27, 2012 (FBC) - Atleetonni Ityoophiyaa dorgommii idil addunyaa Sanbataa fi Dilbata gaggeeffameen qabxii boonsaa galmeessisaniiru.

Torbee dabarsine Sanbataa fi Dilbata atleetonni dhiiraa 9 fi shamarran 12 dorgommii addunyaa garagaraarratti hirmaataniiru.

waldorgommii maraatoonii Xihaameen Chaayinatti gaggeeffameen dhiirootaan Atleet Birhaanuu Nabbabeew fageenya sahaatii 2:08:16 sadarkaa 1ffaan yoo injifatu, Atleet Girmaay Birhaanuu fageenyaa sahaatii 2:08:52, Atleet Abdiisaa Tashoomee fageenyaa sahaatii 2:10:21, Atleet Dajanee Gonfaa ammoo fageenya sahaatii 2:11:07 walduraa duubaan 3ffaa, 4ffaa fi 5ffaan xumuraniiru.

Atileetoota shamaraniin Atleet Madiinaa Damee dorgommicha fageenya sahaatii 2:26:12 sadarkaa 1ffaan yoo injifattu, Atleet Masarat Husseen Dubbisoo fageenya sahaatii 2:26:28, Atleet Aferaa Godfaay Birhaa fageenya sahaatii 2:26:42 fi Atleet Hiwoot Ayyaalew fageenya sahaatii 2:26:54 walduraa duubaan sadarkaa 2ffaa, 3ffaa fi 4ffaa qabachuun xumuraniiru.

Waldorgommii maraatoonii Meeridaa Meeksikootti gaggeeffameen Atleet Gazaaheny Hundee fageenya sahaatii 2:17:19 sadarkaa 1ffaan dorgommicha injifateera.

Waldorgommii walakkaa maraatoonii Adanaa Tuurkitti gaggeeffameen dhiirootaan Atleet Gaataayee Fissehaa fageenya sahaatii 1:02:34 sadarkaa 3ffaan yoo xumuru Atleet Faxxanee Alamuu Raggaasaa ammoo fageenya sahaatii 1:07:14 sadarkaa 6ffaan xumureera.

Dorgommicha atileetoota shamarraniin Atleet Attaalel Annimuut fageenya sahaatii 1:09:49 sadarkaa 2ffaan yoo xumurtu Atleet Agaree Balaachew ammoo fageenya sahaatii 1:10:56 sadarkaa 4ffaan xumurteetti.

Waldorgommii qaxaamura biyyaa Amoreebiheeta Ispaanitti gaggeeffameen fageenya meetra 10700 dhiirootaan Atleet Inyaaw Makonniin fageenya daqiiqaa 33:32 sadarkaa 1ffaan yoo xumuruu gama shamarraniin fageenya meetra 8700 Atleet Tsigee Abrahaa daqiiqaa 29:54 sadarkaa 1ffaan xumurteetti.",sports
2235,"Bunni Ityoophiyaa Hadiyyaa Hoosaahinaa 5-0n injifate

Finfinnee, Muddee 25, 2012 (FBC) - Tapha Priimiyar Liigii Ityoophiyaa torbee 6ffaan Bunni Ityoophiyaa Hadiyyaa Hoosaahinaa 5-0n yoo injifatu darbiin Oromiyaa qixaan xumurame.

Tapha priimiyar liigii marsaa 6ffaa harha taphatameen Bunni Ityoophiyaa Hadiyyaa Hoosaahinaa 5-0n, Faasiil Bahaar Daar 3-0n, Dirree daawwaan Buna Sidaamaa 2-1n yoo injifatan, Adaamaa fi Abbaa Jifaar 0-0n qixa bahaniiri.

Sa'aatuma walfakkaatuutti kan gaggeeffame taphni Walwaaloo Aaddegiraatii fi Magaalaa Hawaasaa, Akkasumas Magaalaa walqixxee fi Sihuun Shiree goolii malee qixa xumurameera.",sports
2236,"haampiyoonaan Atleetiksii Guddattoota Ityoophiyaa olaantummaa Oromiyaan xumurame

Finfinnee, Muddee 25, 2012 (FBC) - Shaampiyoonaan Atleetiksii Guddattoota Ityoophiyaa magaalaa Asallaatti guyyoota 6hf gaggeeffamaa ture olaantummaa Oromiyaan xumurame.

Shaampiyoonnicha Oromiyaan koorniyaa lamaaniinuu qabxii walii galan injiffachuun abbaa waancaa tahee jira.

Sagantichi guyyaa harhaa bakka itti aantuun preezdaantiin Federeeshiinii Atleetiksii Ityoophiyaa Atleet Daraartu Tulluu, keessummoonni kabajaa federaalaa fi naannoolee argamanitti sirna hoohaa taheen xumuramuu isaa ragaan Federeeshiinii Atleetiksii Ityoophiyaa argame ni agarsiisa.",sports
2237,"Jimmaa Abbaa Jifaar imala moohannaa isaa itti fufee jira

Finfinnee, Muddee 29, 2012 (FBC) – Taphoonni Priimeyar Liigii Ityoophiyaa torbee 7ffaan guyyaa harhaa magaaloota garaagaraatti gaggeeffameera.

Taphoota harha gaggeeffameen:- Jimmaa Abbaa Jifaar Magaalaa Walqixxee 1-0n Yuunvarsiitiin Walwaaloo Aaddegiraat Magaalaa Dirree Daawwaa 2-0n, Maqalee 70 Indertaan Magaalaa Adaamaa 2-0, Magaalli Bahaar Daar Buna Ityoophiyaa 3-2, Hadiyyaa Hoosaahiinaan Buna Sidaamaa 2-1n injifataniiru.

Magaalaan Faasiilii fi Walaayittaa Diichaan 1-1n qixa yoo bahan, Qidduus Giyoorgisii fi Magaalaan Hawaasaa ammoo goolii malee qixaan xumuraniiru
.
Tapha guyyaa kaleessaa gaggeeffameen ammoo Sihuun Shireen Magaalaa Sabbataa 1-0n injifateera.

Liigicha Walwaaloon qabxii 14n yoo dursu, Maqalee 70 Indertaan qabxii 13 sadarkaa 2ffaa irratti argama.

Jimmaa Abbaa Jifaar qabxii 10 sadarkaa 6ffaa qabatee jira.",sports
2238,"Guddataan uUmrii waggaa 11 ulfaatina kiilo giraama 100 kaasuu dandahe

Finfinnee, Muddee 22, 2012 (FBC) – Guddataan lammii Raashiyaa umuriin isaa waggaa 11 tahe ulfaatina kiilo giraama 100 kaasuun namoota ajab jechisiisee.

Guddattoonni hedduun yeroo boqonnaa isaanii viidiyoo ilaaluu fi taphattoota garagaraatti dabarsu.

Tiimoreey Kiliiviikn baadiyyaa Raashiyaatti dhalatee gudate.

Yeroo boqonnaa isaa giddugala gahumsa sosochii qaamaa (jiimnaaziyamii) keessatti ispoortii garaagaraa hojjechuun dabarsa.

Tiimoreey yeroo umuriin isaa waggaa shan turetti abbaan isaa mana ispoortii ulfaatinaa (jiimnaaziyamii) galuun ispoortii yoo hojjetu arguun fedhiin ispoortii ulfaatinaa hojjechuu horachaa dhufe.

Abbaan Tiimoreey feedhii mucaa isaa ilaaluun sosochii ispoortii ulfaatina garaagaraa akka leenjihuu fi dorgommii irratti akka hirmaatu ni jajjabeessa ture.

Haaluma kanaan yeroo umuriin isaa 6 naannichatti dorgommii ispoortii ulfaatinaa adeemsifame irratti dorgomuun ulfaatina kiilo giraama 55 kaasuun kanneen umuriin isaa caalaa faana dorgomee mohachuun murteessitoota ajab jechisiisera.

Dorgommii ulfaatina kaasuu Cheeliyaa Biiniskitti adeemsifameen ulfaatina kiilo giraama 100 kaasuu dandaheera jedhame.

Yeroo itti aanutti ulfaatina kiilo giraama 105 kaasuun galmee dinqisiisoo addunyaa irratti galmaahuuf qophii taasisaa jiraachuun himameera.",sports
2239,"Shaampiyoonaan Atleetiksii Guddattoota Ityoophiyaa akkuma itti fufetti jira

Finfinnee, Muddee 22, 2012 (FBC) - Shaampiyoonaan Atleetiksii Guddattoota Ityoophiyaa Istaadiyeemii Magariisaa Asallaatti gaggeeffamaa jiru oolmaa isaa guyyaa 3ffaan itti fufee jira.

Guddattoota hedduu kan hirmaachise Shaampiyoonaan guddattootaa kun Atleetoota haaraa baasuuf carraa guddadha jedhameera.

Dorgommii hanga ammaatti gaggeeffameen darbannaan Aloolloo, Diskasii, fiigichi fageenya meetira 400 dubartootaa fi 800 kan dhiirotaa xumura argachuu ibsameera.

Oolmaa isaa guyyaa 2ffaatiin guddattoonni umurii 16 fi 18 darbannaa diskasii, utaalcha, fiigicha meetira 100, 400 800 dhiirotaa fi dubartootaa gosa dorgommii 12 xumuramuu himameera.

Dorgommiin darbannaa eeboos koorniyaa lamaaniinuu eegalameera.

Guyyaa harhaas fiigichi gufachiisaa meetira 400 fi 2000 dhiirootaan, meetira 100 fi 2000 dubartootaa dorgomameen dorgommiin 9 xumura argachuu isaa ragaan Federeeshinii Atleetiksii Ityoophiyaa argame ni mulhisa.",sports
2240," Ijaarsi Istaadiyamii Idil Addunyaa Aday Ababaa %99 xumurameera.

Istaadiyamichi guutummaan yammuu xumuramu teessodhaan namoota kuma 60 ol keessummeessuu danda'a.

Koomiishinarri Koomiishinii Ispoortii Federaalaa obbo Eeliyaas Shikkuur ijaarsi marsaa jalqabaa Birrii biiliyoona 2 fixeera jedhaniiru.

Ijaarsi marsaa 2ffaas dhiyeenya kan eegalu ta'uu ibsaniiru.

Mootummaan federaalaa baasii ijaarsasaa kan uwwise yammuu ta'u,dhaabbanni Chaayinaa Koorporeeshiniin Injinariingii Steet jedhamu bara 2008 eegalee hojjechaa jira.

Ijaarsa marsaa 2ffaatin uwwisni baaxii, afaan margaa fi hojiin naannessaa istaadiyamicha miidhagsuu ni hojjetama.

Kunis baatii 3 keessatti ni xumurama jedhameera.",sports
2241," Loozaa Abarraa liigii dubartootaa Maaltaan taphattuu cimtuu baatii Sadaasa fi Muddee tahuun filatamte.

Taphattuun garee biyyaaleessa Ityoophiyaa fi taphattuun sarara fuulduraa garee dubartoota Biirkiirkaaraa Maaltaa taphattuu cimtuu baatii Sadaasa fi Muddee bara Faranjootaa 2019 tahuun filatamte.

Loozaan Waajjira muummee Maaltaa'BOV' irraa badhaasicha fudhachuu ishee ragaan fuula marsariitii garichaarraa argame ni agarsiisa.",sports
2242,"OBN Mudde 30,2012-Maraatoonii Hiwustan Amajjii 19 dorgomamuuf Atileetonni Itoophiyaa tilmaama injifannoo argataniiru.

Dubaraan Shampiyooniin dorgommichaa Biruktaayit Daggafaa yeroo 4ffaaf dorgommicha injifattee seenaa haaraa galmeessuuf morkiin atileetota Itoophiyaa 7 waliin fiigdu ni eegama.

Fageenyichaan sahaatii foyyaa'aa kan galmeessaan Shukkoo Ganamoo, Baqqalach Guddataa, Sicaalee Dalasaa, Masarat Ballaxaa, Balayinash Fiqaaaduufi Askalee Mirach ni hirmaatu.

Dhiiraan Taarikuu Baqqalaa, Boonsaa Didhaa,Abdii Ibrahim, Kalkilee Gazzahanyii fi Amanuhel Mesel morkiin taasisan sihoominaan eegama.

Bifuma walfakkaatuun dorgommiin walakkaa Maraatoonii achuma Hiwustanitti dorgomamuun dubaraan Galatee Burqaa,Ruutii Aagaafi Gooyitom G/Silaasee ni hirmaatu.

Dhiiraan Jamaal Yimar, Shuraa Qixxataafi Anduhamlek Ballihuu morkiin atileetota fageenyichaa waliin taasisan ni eegama.",sports
2243,"OBN Mudde 30,2012-Waancaa mohaa mohatoota Ispeenin Riyaal Maadriid Xumuraaf gahe.

Gareen Ziinaddiin Ziidaan edaa galgalaa Vaalenshiyaa injiifachuun xummuraaf gahuu mirkaneeffate.

Riyaal Maadriid gooli 3fi1'n Vaalenshiyaa injiifachuun taphaa waancaaf darbeera.

Riyaal Maadriid Gareth Bale , Kaarem Beenzemaa fi Edan Hazard miidhaman dhabuus salphumatti Vaalenshiyaan injiifachuu milkaahe.

Gareen Ziinaddin Ziidaan gooli Tooni Kroos,Iskoo fi Luukaa Moodriich galchaniin injiifate.

Vaalenshiyaan goolii mohatamuu jalaa kilabicha hin baararree Daniel Parejo rukkuttaa adabbiin galcheera.

Wancaan mohaa mohaattootaa Ispeen galgalaa kanaas itti fuufuun Baarseloonaa fi Atiletikoo de maadiriid sahaatii 4 irraa waliin taphatu.",sports
2244,"Taphataan Liivarpuul Saayidoo Maanee Federeshinii Kubbaa miilaa Afriikaa kan ta'e Caf'dhaan taphataa cimaa bara 2019 jedhamuun badhaafame.

Taphataan sarara fulduraa Liivarpuul waahila isaa taphataa garee biyyaaleessaa Igpitii fi Liverpuul Mohaammad Saalaa fi taphataa Maanchistar Siitii fi garee biyyaaleessaa Aljeeriyaa kan ta'e Riyaad Mahreez dursuun badhaasicha fudhate.

Maaneen, 27, kilabii Liivarpuuliif bara dorgommii 2018- 2019 irratti Shaampiyoonsi liigii akka mo'ate kan gargaare yoo tahu taphatoota waliigalaa irratti galchii 30 kilabiisaaf galcheera.

Bara dorgommii 2019-20 irratti goolii 15 galcheera- Liivarpuul garaagarummaa qabxii 13 Piriimeer Liigii Ingliiz dursaa jira.

""Badhaasa kana injiffachuu kiyyaan baay'ee gammadeera. Kubbaan miilaa hojii kiyya, kanaaf nan jaaladha, "" jedhe Maaneen.

""Maatii kiyya, hirriyoota kiyya, garee biyyaaleessaa, Federeshiinichaafi kilabii Liivarpuul galateeffachuu barbaada. Guyyaan kun anaaf guyyaa addaati.""",sports
2245," Godina Iluu Abbaa Booritti Waldorgommiin Ispoortii manneen barnootaa Bulchinsaa magaalaa Mattuu giddutti gaggeeffamaa ture xumurame.

Waldorgommiin ispoortii manneen barnootaa bulchinsa magaalaa mattuu gosoota ispoortii afuriin manneen barnootaa 11 giddutti guyyota 10f gaggeeffamaa ture xumarameera.

Waldorggommiin kunis gosoota ispoortii kubbaa miilaa fi saaphanaa saala lamaaniin akkasumas atileetiksiifi teenisa minjaalaatiin dorgomame.

Haaluma kanaan maneen barnootaa qabxii olaanaa galmeesisaniif badhaasa waancaa fi medaaliyaa gara gara geggeessitoota bulchiinsa magaala mattuu fi godinichaan laatameer.

Itti gaafatamaan Waajjira Ispoortii Bulchinsa Magaalaa Mattuu Obbo Salamoon Mokonnin kaayyoon waldogommii Ispoortii kanaa, isporteessitoota olgudatan horachuun ispoortii magaalichaa laafee ture cimsuuf jedhan.

waldorgommiin kunis barattoota manneen barnootaafis tahe dargaggota magaalichaaf carraa waldorgommii ispoortii uumuuf jedhu.

Kana malees rakko istaadiyeemi bulchiinsi magaalichaa qabu furuuf bara kana birri milliyoona 1 fi kuma dhibba lamaan Istaadiyeemi magalichaa suphuuf hojjatama akka jiru obbo Saalamon dubbataniiru.

Itti gaafatamaan waajjira Barnootaa Godina Iluu Abbaa Boor Obbo Kabbadaa Neggesuu bara kanaa Aanaale godinichaa hunda keessatti Ispoortii manneen barnootaa cimsuuf hojjatamaa jiraachuu eeranii, muuxannoon bulchiinsa magaalaa Mattuu babbal`achuu akka qabu dubbatataniiru
.
Barattoonni manneen barnootaa magaalichaa irraa waldorgommii kana irratti hirmaatanis, waldogommiin ispoortii akkanaa jiraachuun isaa qaama isaanii cimsuun cinatti walitti dhufeenya manneen barnootaas ni cimsa jedhan.

Waldorgommii kana irratti isporteessitonni 650 hirmataniiru jechuun Matturraaa Addunyaa Tusaatu gabaase.",sports
2246," Haleellaa boombii magalaa Naqamteetti Roobii raawwateen booda taphataan kubba miilaa kilabii bulchiinsa magaalaa Naqamtee tokko ajjeefame.

Roobii galgala naannoo sa'aa tokkoo keessa magaalaa Naqamtee hoteela Faakti jedhamu irratti boombiin darbatamuun namootni muraasi madaa'uu BBC'n odeeffateera.

Haleellaa boombii kanaa hordofuunis taphataan kilabii bulchiinsa magaalaa Naqamtee Wandoosan Yohaannis jedhamu rasaasaan dhahamee ajjeefameera.

Taphataan kun dhohiinsa boombiin osoo hin taane rasaasaan dhahamee akka ajjeefame hospitaalli Naqamtee mirkaneessee jira.
Leenjisaa kilabii Bulchiinsa Magaalaa Naqamtee kan ta'an Obboo Chombee Gabirehiwot, kaleessa galagala yeroo haleellaan boombii raawwatu mana nyaataa Faakti jedhamu keessa akka ture BBC'tti himeera.

Sababa dhohiinsa dhaqqabeen yeroo namootni fiiganii lubbuu oolfachuuf jedhan, kufee miidhaan qaamaa akka isa irra gahe dubbata.

Taphattoonni Kilabii Bulchiinsa Magaalaa Naqamtee afur dhalootaan naannoo Kibbaa ta'an waliin hoteela Faarmilaandi jedhamu mana nyaataa Faaktitti aanee argamu keessa akka turan hima.

''Erga boombichi dhohee osoo baqannuu miila koo irra miidhaan waan dhaqqabeef hokkolaa osoon fiigaa jiruu mucaa inni amma du'e Wandosan naaf bilbilee ''oolteettaa?'' jedhee na gaafate.''

""Ani ooleera isin of eeggannoo godhaatii gara bakka jireenya keessaniitti deemaa jedheen mana yaalaa dhuunfaa tokko gale"" jedha leenjisaan kun.

Qaamni nageenyaa akkuma boombiin dhoheen naannicha marsuun sakatta'insa gaggeessaa akka turan jiraattonni BBC'tti himaniiru.

""Akkuman mana yaalaa seeneen sagalee rasaasaa wal faana dhukaafamen dhagahe"" jedha Chombeen.

Yeroo muraasa booda ""taphataan kee rasaasaan dhahameera hospitaalatti koottu"" jedhamee akka itti bilbilame hima.

Namni itti bilbile loltuu akka ta'eefi lakkoofsa bilbilaa isaa taphattoota biroo Wandoosan waliin turan irraa akka fuudhes dubbata.
Taphataan kun haleellaa hoteela Faakt jedhamu irratti raawwatameen akka ajjeefame aanga'oonni naannoo Oromiyaa himaniiru.

Hospitaalli Naqamtee akka jedhutti garuu taphataan kun rasaasaan dhahamee ajjeefame.

Hospitaala Naqamtee irraa Dr. Daamxoo Gaarradoo BBC'tti akka himanitti rasaasni taphataan kun ittiin dhahame 'bobaa isaa jalaan karaa mirgaa seenee kalee isaa karaa bitaatiin bahe.'

Taphatichi Roobii galgala naannoo sa'aatii 2 hospitaala akka gaheefi wayita gahu lubbuun akka keessa hin turre dubbatu.

Haleellaa boombii raawwatame kana eenyu akka raawwateefi maaliif akka ta'e hin beekamu. Haa ta'u malee Obbo Addisuu Araggaa namootni haleellaa kana raawwatan to'annaa poolisii jala ooluu barreessaniiru.

Ajjeechaan taphataa kanarratti aanga'ooti magaalaa Naqamtee deebii akka nuuf kennan yaallee itti hin milkoofne.

Wandoosan Yohaannis dhalataa magaalaa Hawaasaa naannoo Koren jedhamuu yoo tahu, kilaboota akka Poolisii Kibbaa, Walqixxee, Silxee Waraabeef taphataa tureera.

Jalqaba dorgommii Liigii Ol Aanaa bara kanaa irraatti ammoo Buttaa Jiraa irraa Kilabii Bulchiinsa magaalaa Naqamtee galuun leenjisaa isaa duraaniitti makame.

Dorgommii bara Kanaan Kilabiin Bulchiinsa magaala Naqamtee ramaddii C keessaa liigichi xumuramuuf taphootni sadii osoo hafanii sadarakaa arfaffaa irratti argama.

Hospitaala yoo gahanis taphataan sun rasaasaan rukutamuu akka argan dubbatu",sports
2247,"Ijaarsi istaadiyeemii wallaggaa marsaa jalqabaa waggaa 10 booda xumuramuun eebbifame.

Istaadiyeemichi deeggarsa maallaqaa uummataa fi mootummaa Naannoo Oromiyaa irraa argame Birrii miliyoona 196'n kan ijaarame yoo tahu ijaarsi isaa yeroo dheeraaf lafa irra harkifachuun isaa komii guddaa kaasaa tureera.

Sirna eebbaa istaadiyeemichaa irratti MM Abiy Ahimad fi pirezidantiin Mootummaa Naannoo Oromiyaa Obbo Lammaa Magarsaa argamaniiru.

MM Abiy Ahimadii fi Obbo Lammaan dirricha keessatti kubba waliin dhiituun hawwaasa isaan simachuuf bahe hedduu fuulduratti eebbisiisaniiru.
Jiraattotni magaalaa Naqamtee fi naannaa ishees simannaa fi sirna eebbaa kana irratti kumaatamaan bahaniiru.

Baajatni istaadiyeemichaaf qabame malaammaltummaan manca'eera jechuun uummatni yeroo dheeraaf komii kaasaa ture.

Haa tahu malee istaadiyeemichi baajata xiqqaan qulqullina isaa eeggatee kan ijaaramedha jedhan Obbo Tashoomaa Gammadaa itti gaafatamaan ijaarsa istaadiyeemichaa.

Istaadiyeemiin Wallaggaa jalqabbii ijaarsa istaadiyeemota biroo kan akka istaadiyeemii Baahir Daarii fi Hawwaasaaf bu'uuradha.

Istaadiyeemiin wallaggaa bara 2001 A.L.I keessa uummataan ijaaramuu kan jalqabe yoo tahu jiraattotni wallagaa arfanii fi quuqamtootni kaanis keessatti hirmaatanii ture.
Fulbaana 1 bara 1999 ture istaadiyeemichi yeroo HIV AIDS magaalaa Naqamtee keessatti babal'atu bakka oolmaa dargaggota isaaniif mijeesssu qabna jechuun namoota muraasaan gidduutti mariin kan eegale.

Sana boodas hoggansi mootummaa magaalichaa fi godinaa keessatti hirmaachuun uummata keessas koreen filamee akka jalqabuuf murtaa'e. Obbo Tashoomee Gammadaa namoota yeroo sana yaada kana wixineessan keessaa tokko turan.

Boodas hogganaa ijaarsa istaadiyeemicha tahuun filamuun hanga ammaatti kaffaltii miindaa tokko malee hojicha uummata bakka bu'uunis hordofaafi hojechiisaa turaniiru.

Kunis dargaggota fayyaa qabeeyyii humna misoomaa tahan horachuu qabna malee osoo nuyi jirruu maaliif dhalootni dhukkuban miidhama jechuun ture kan eegalle jedhan.

''Istaadiyeemiin kun kan uummataati,uummatatu ofumaan jalqabe'' jedhu Obbo Tashoomeen.

Abbootii qabeenyaa fi uummatni godinaalee garaagaraa keessatti hirmaataniiru.
Bara 2001 Teletooniin qophaa'e irratti birriin Waadaa galamee miiliyoona 48 ol kan tahu walitti qabamuu itti gaafatamaan ijaarsichaa Obbo Tashomaan himaniiru.

''Maqaa kaampaanii MIDROK'n abbaan qabeenyaa Sheek Allaamodiin Birrii miiliyoona 14 nuuf kennanii ture''

Dabalataan jedhan Obbo Tashoomeen maqaa maatii isaaniin akka dhuunfaatti doolara miiliyoona tokko [$1Mn] kennuuf waadaa nuuf galaniis waadaa isaanii hin raawwatne jedhan.

Sheek Allamodiin mana hidhaa waan turaniif amma yeroo biyyatti deebi'uun tasgabbaa'an akka nuuf kennaniif ni gafannas jedhan Obbo Tashoomeen.
Ijaarsi istaadiyeemii Wallaggaa yeroo jalqabu waggota sadii keessatti ni xumurama haa jedhamu iyyuu malee waggoota 10 ol lakkofsiseera.

Ijaarsi Hojiiwwan Bishaan Oromiyaa humna namaa gahaa waan hin qabneefi kaffaltii nuyi raawwannun deebisani ijaaraa waan turaniif harkifates jedhan itti gaafatamaan ijaarsa istaadiyeemicha Obbo Tashoomeen.

''Gama keenyaan baajatni kaffalamu dhibee kan addaan cite ji'a sadiif qofaadha. Booda Mootummaan Naannoo Oromiyaa baajata waan ramadeef hojichi itti fufe.''

Dabalataan Ijaarsi Hojiiwwan Bishaan Oromiyaa sana dura istaadiyeemii tokko illee ijaaree waan hin beekneef muuxannoos hin qaban ture jedhan.

Haa tahu malee hammuma yeroon dabalaa adeemu gatiin bittaa meeshaalee ijaarsaa waan dabalaa dhufaniif gatii jalqaba walii galleenis xumuramuu waan qabuuf akka ogeessotni jedhanitti Interpirayiziin hojiiwwan ijaarsa Bishaan Oromiyaa Birrii miliyoona 150 ol kasaaraa keessa galuu hin hafne jedhan.

Oduu namootni dhuunfaa adeemsisan irraa kan hafe maallaqni uummataa manca'es hin jiru jedhanii istaadiyeemota biyya keessatti ijaaraman waliin yommuu baasii isaa wal bira qabnu tokko sadaffaa isaanii caalaa hin kaffalamne jedha

Ijaarsi istaadiyeemicha rakkoo qulqullinaa yeroo isa mudataa turetti irra deebiin akka sirratu taasifamaa tureera.

Isaan keessaa margi biyya Xaaliyaaniidhaa dhufee biqilchame aramaadhaan waan dhaalameef irra deebiin margi naannoo dhaabamee kunuunfamaa tureera.

Kilabii bulchiinsa magaalaa Naqamtee Liigii Olaanaa keessatti dorgomaa jiruuf carraa gaarii tahus ispoortessitoota ciccimoo hedduu horachuu irratti garuu ammas hanqinni jira.
Istaadiyeemichi ulaagaa idila adunyaa kan guutu yoo tahu dorgommiiwwan garaagaraa keessumeessuu danda'uusaa Obbo Tashoomaa Gammadaa BBCtti himaniiru.

Tiraakiin ykn sararri fiigichaa istaadiyeemichaa kan hojjete kaampaanii Nezerlaandis irraa dhufuun yoo tahu sarara isaa kan baasan immoo Jarman irraa dhufuuni jedhan Obbo Tashoomeen.

Sadarakaa idila adunyaattis qulqullinaa fi sadarkaa isaa ilaaluun waraqaa ragaa kan kennu Jarman irraa dhaabbata beekamtii qabu yoo tahu isa eegaa jirra jedhan.

Baaxii istaadiyeemichaa hojjechuuf jalqaba kan yaadame Birrii miliyoona 53 yoo tahu amma qorannoo gabaa gaggeessinee Birrii miliyoona 370 ol fudhachuu akka danda'u himanii ammaaf humna kanaa waan hin qabneef turuun isaa hin oolu jedhan.

Amma maallaqani ijaarsicha irraa hafe gara biraan miliyyona 33 tahus akka jiru dubbatu.

Manni kitaabaa ammayyaa qaama istaadiyeemichaa tahuun METEC deeggarsaan jalqabe 70% irra erga gahee dhaabbatee bubbuleera.

Yoo hojicha hin xumuran tahe mootummaan Naannoo Oromiyaa xumursiisuuf karoorfachuus himanii manni kitaabichaa bifa aadaa Oromoo agarsiisuu danda'uuf masara Kumsaa Morodaa ibsuun hojjetamuu akka jalqabes BBCtti himaniiru.

Taa'umsi yoo galeef hanga namoota kuma 30 olii qabachuu kan danda'u yoo tahu, taa'umsa malee isaa ol keessummeessuu akka danda'u iyyaafanneerra.

Istaadiyeemichi dorgommiiwwan atileetiksii garaagaraa fi kubba miilaaf kan tajaajilu yoo tahu naannaan istaadiyeemichaas manneetii daldalaaf oolan kutaalee sadarkaa isaanii eeggatan 16 kan of keessaa qabu yoo tahu koreen hundaa'e bifa hojiitti galamu irratti hojjetamuuf qophiin eegaleeras jedhan.

Dabalataan MM Abiy Ahimed fi Obbo Lammaan gidduugala gabaa kanaan dura dargaggota hojii dhabeeyyii irratti gurmeessuuf hojjetames ni eebbisiisuniiru.

Dilbata dhufu irraa eegaluun dorgommiin Shaampiyoonaa Guutuu Oromiyaa istaadiyeemii Wallaggaa kana irratti gaggeefama.",sports
2248,"Shaampiyoonaan Atleetiksii Guddaattoota Ityoophiyaa Istaadiyeemii Magariisaa Asallaatti eegalame.

Shaampiyoonaan kun harhaa eegalee hanga Muddee 25, 2012tti kan turu yoo tahu, guddattoota umuriin isaanii waggaa 15, 16 fi 17 gadii kan hirmaachisudha.

Guyyaa harhaas dorgommiiwwan gulaallii xumuraa ni gaggeeffamu.

Dubartootan darbannaa diiskasii, dhiirotaan darbannaa aloolloo, akkasumas koorniyaa lamaaninuu fiigichi meetira 400 fi 800 xumura akka argatu ragaan Federeeshiinii Atleetiksii Ityoophiyaarraa argame ni mulhsa.",sports
2249,"Torbee dabarsine Sanbataa fi Dilbata atleetonni Ityoophiyaa dhiiraa fi dubartootan waldorgommii addunyaa garagaraa 10 taasisaniiru.
Atleetonni kunneen dorgommii taasisaniin qabxii boonsaa galmeessaniiru.
Dorgommii maaraatoonii Heengiqiin Chaayinaatti gaggeeffameen dhiirotaan Atleet Guddisaa Baqqalaa Guutamaa fageenyaa sahaatii 2:20:15 sadarkaa 2ffaan yoo xumuru, atleetiin Chaayinaa Choongiqiing Roongchaang dorgommicha injifateera.

Dorgommii maraatoonii Heeyuhaan Waanlivhuun Chaayinaatti gaggeeffameen ammoo dhiirootaan Atleet Zelalaam Dessaaleny fageenya sahaatii 2:24:06 sadarkaa 2ffaa xumureera.

Haaluma walfakkaatun dorgommii maraatoonii Yaangihaang Haayliing Islaand Chaayinaatti gaggeeffameen dhiirotaan Atleet Maangashaa Amaaree Kidaanee fageenya sahaatii 2:30:56 dorgommicha 1ffaan xumureera.

Dorgommii walakkaa maratoonii Ajimaan Emireetota Araba Gamtoomaniitti gaggeeffameen dhiirotaan Atleet Gosaa Boggaalee fageenyaa sahaatii 1:03:29 sadarkaa 3ffaan yoo xumuru, Atleet Nigusuu Girmaa fageenya sahaatii 1:07:37 sadarkaan 5ffaan xumureera.

Dubartootan Atleet Wudnash Asmaaran fageenyicha sahaatii 1:13:04 sadarkaa 1ffaan yoo xumurtu, Atleet Reefref Mahaammaad dorgommicha fageenya sahaatii 1:27:51 sadarkaa 2ffaa akkasumas Atleet Zinaash Baqqalaan ammoo sadarkaa 3ffaan xumurteetti.

Dorgommii walakkaa maratoonii Yaangihaang Haayliing Islaand Chaayinaatti gaggeeffameen dubartootaan Atleet Ayeehu Tasfaahuun Araaraaw dorgommicha fageenya sahaati 1:16:10 sadarkaa 1ffaan xumurteetti.

Dorgommii walakkaa maratoonii Heeyuhaan Waanlivhuun Chaayinaatti gaaggeeffammeen ammoo dubartootaan Atleet Wuddee Makuriyaa dorgommicha fageenya sahaatii 1:17:10 sadarkaa 1ffaan xumurteetti.

Dorgoommii fageenya kiiloo meetra 10 Korriddaa De Hohuylees Faransaayiitt gaggeeffameen dhiirootaan Atleet Haftuu Takluu fageenyaa daqiiqaa 27:41 sadarkaa 2ffaa yyo xumuru, dubartootaan

Atleet Nigistii Haaftuu Tesfaay fageenya daqiiqaa 30:50 sadarkaa 2ffaan xumurteetti. Atleet Geetee Alamaayyoo sadarkaa 3ffaan yoo xumurtu Atleet Tirsiit Dessaaleny ammaa sadarkaa 6ffaan xumurteetti.

Dorgoommii maratoonni Guhaangizhoohu Huhaangipu chaayinaatti gaaggeffameen dhiirotaan Atleet Haylemikaahel Makonniin fageenya sahaatii 2:11:59 sadarkaa 2ffaa yoo xumuru dubartootaan Atleet Masarat hayluu Dabalaa fageenya sahaatii 2:29:26 sadarkaa 1ffaa yoo xumurtu Atleet Ayinaalem kasaahuun tafarii fi alteet Almaaz Galaanaa walduraa dubaan sadrkaa 2ffaa fi 3ffaan xumuraniiru.

Dorgommii maratoonii Shaantohu Chaayinaa dubartootaan Atleet Kaasuu Bitaw fageenya sahaatii 2:29:34 sadarkaa 1ffaan xumurteetti.

Dorgoommi maratoonii Haahinaan Daanzhohu Chaayinaatti gaaggeeffameen ammoo dhiirootaan Atleet Tseggaa Firew fageenya sahaatii 2:20:18  sadarkaa 2ffaa yoo xumuru, dubatootaan Atleet Maskaram Tasfaayee fageenya sahaatii 2:51:03 sadarkaa 1ffaan xumurteetti.

Dorgommii maratoonii Muhaang ThahI Chihaang Mahi Taaylaandiitti gaggeeffameen dhiirootaan Atleet Kinduu Xiruneeh fageenya sahaati 2:29:03 injifateera.

Dorgoommi walakkaa maratoonii Hahinaan Daanzhohu Chaayinatti gaggeeffamen dubartootaan Atleet Haymaanoot Wubineeh fageenya sahaatii 1:17:26 sadarkaa 1ffaan yoo xumurtu atleet Aayyehu Tasfaahuun sadarkaa 2ffaan xumurteetti.

Dorgommii walakkaa maratoonii Yuuntahishaan Chaayinaatti gaggeeffameen dhiirootaan Atleet Daanyoo Nagaasaa Badhaadhaa fageenya sahaatii 1:06:43 sadarkaa 1ffaa yoo injifatu dubartootaan Lattuu Biqilaa Tafarii fageenya sahaatii 1:18:25 1ffaan xumurteetti.

Dorgoommii figicha fageenya kiiloo meetra 10 Daakhaal Morookootti gaggeeffameen dhiirootaan Atleet Yaasin Hajii daqiiqaa 27:48 1ffaan yoo xumuru dubartootaan Atleet Alemtsehaay Asaffaa daqiiqaa 31:55 1ffaan yoo xumurtu Atleet Amineet Ahimad daqiiqaa 31:56, Atleet Buzuneesh Geetaachaw daqiiqaa 31:58 walduraa duubaan 2ffaa fi 3ffaan xumuraniiru.",sports
2250,"Tapha Priimiyar liigii Ityoophiyaa torbee 5ffaan Jimmaa Abbaa Jifaar Qiddusa Giyoorgiis 2-1 yoo injifatu Adaamaan qixa bahe.

Liigiichaan guyyaa harhaa taphoonni 6 kan gaggeeffaman yemmuu tahu, taphoonni 3 injifannoon, sadi ammo qixaan xumuramaniiru.

Haaluma kanaan taphni Jimmaa Abbaa Jifaar 2-1 Qiddusa Giyoorgiis, Magaalli Adaamaa 1-1 Sisuul Shiree, Walaayittaa Diichaan 0-1 magaalaa Walqixxee akkasumas magaalaan Dirree Dawaa 0-0 Buna Ityoophiyaa xumurameera.

Taphni  Hadiyyaa Hoosaahinaan 2-2 magaala Bahirdaar, Hawaasaan1-3  Buna Sidaamaa xumuramuu isaa ibsameera.

Jimmaa Abbaa Jifaar tapha jalqaba Istaadiyeemii isaa haaraatti taphateen milkiin xumuruun isaa hamilaa olaanaa akka tahuuf himameera.",sports
2251," Priimiyar liigii Ityoophiyaan taphni torbee 5ffaa harhaa fi boru ni taphatamu.

Liigiichaan guyyaa harhaa taphoonni 6 kan gaggeeffaman yammuu tahu, taphoonni hundi magaalota naannolee irratti gaggeeffamu.

Haaluma kanaan Walaayittaa Diichaan magaalaa Walqixxeetti, Sisuul Shireen magaalaa Adaamaatti, akkasumas magaalaan Dirree Dawaa Buna Ityoophiyaa waliin ni taphatu.

Hadiyyaa Hoosaahinaan magaala Bahirdaar, Hawaasaan Buna Sidaamaa, Jimmaa Abbaa Jifaar Qidduus Giyoorgiis waliin ni morkatu jedhameera.

Guyyaa boruu magaalaan Sabbataa magaala Faasiil waliin yoo taphaatu, Wiixata ammoo Maqalee 70 Indartaan Yuunvarsiitii Walwaaloo Addigiraat waliin ni taphatu.

Taphoonni guyyaa harhaa sahaatii 9 irraa eegalee ni gaggeeffamu.",sports
2252,"Obbo Biiniyaam Miruuts Yifxar preezdaantii Federeeshinii Atleetiksii Finfinnee tahuun filataman.
 
Federeeshinichi kaleessa namoota waggaa 4f preezdaantummaan isa gaggeessan filateera.
 
Kaadhimamtummaan namoonni 4 dhiyaataniit turan.
 
Yaatahuutii ilma Atleet Miruuts Yifxar kan tahe obbo Biiniyaam Miruuts filannichaan injifataniiru.
 
Akka abbaasaanii damee atleetiksii guddisuuf kan hojjetu tahuu obbo Biiniyaam ibsaniiru.
",sports
2253,"Taphattuun sarara fulduraa kubbaa miilaa Loozaa Abarraa tapha priimeerliigii dubartoota Maaltaan keessatti gahumsa olaanaa agarsiifteen taphattuu cimtuu Baatii Sadaasa fi Muddee tahuun filatamte.

Tapha haga ammaatti taphaatteen goolii 19 lakkoofsisuun galchii olaanaan dursaa jirti.

Loozaan Garee Kubbaa Miilaa  Biirkiirkaaraaf dhaabbiin  mallatteessuun taphaata jirti.",sports
2254," Arteettaan Arsenaalitti leenjistummaan muudame.

Kilabiin Ingiliiz Arsenaal Mikaaheel Arteettaa leenjisaa olaanaa gochuun muude.

Muudama kanaafis Maancheestar Siitiif beenyaa kaffaluuf waliigaleera.

Kilabiin kaaba Landan leenjisaasaa Uunaay Uumree ega gaggeessen booda taphataa durii Freed Liyuunbarg leenjistummaa yeroon mindeessera.

Kilabichatti miira mohattummaa uumuuf leenjisaa jijjiirun akka sababiitti kaheera.

Arsenaal priimiyar liigidhaan qabxii 22n sadarkaa 10ffaarra jira.

Taphataan jiddugaleesdaa lammii Speen, Maancheestar Siitiitti gargaaraa leenjisaa Peeppee Gaardiyoolaa tahuun tajaajilaa tureera.
",sports
2255,"Leenjistoonni garee biyyoolessaa dubartoota Ityoophiyaa umrii waggaa 20 fi 17 gadii ifoome

Federeeshiniin Kubbaa Miillaa Ityoophiyaa leenjistoota garee biyyoolessaa dubartoota Ityoophiyaa umrii waggaa 20 fi 17 gadii ifoomsera.

Filannoo fi ramaddiin leenjistootaa kun waajjira itti aanaa itti gaafatamaa misooma kubbaa miillaa, misooma kubbaa miillaa dubartootaa, koree dhaabbii dorgommii fi teekniikaal daayreektoreetiin gaggeeffame.

Haaluma kanaan garee biyyoolessaa dubartoota Ityoophiyaa umrii waggaa 20 gadiitif leenjisaa Fireew Haaylagabreel leenjisaa olaanaa, itti aantummaan ammoo Hiywat Arafaayneen filatamaniiru.

Garee biyyoolessaa dubartoota Ityoophiyaa umrii waggaa 17 gadiitif ammoo Saamuheel Abarraa leenjisaa olaanaa, Sarkaaddiis Iwnatuun ammoo itti aantummaan filatamaniiru.
",sports
2256,"Obbo Isaayyaas Jiraan itti aanaa preezdaantii Waldaa Kubbaa Miillaa Biyyoota Jiddugalaa fi Baha Afrikaa/Seekaafaa tahuun filataman.

Preezdaantiin Federeeshinii Kubbaa Miillaa Ityoophiyaa obbo Isaayyaas Jiraan, yaahii waliigalaa Waldaa Kubbaa Miillaa Biyyoota Jiddugalaa fi Baha Afrikaa/Seekaafaa Yuugaandaa Kaampaalaatti harha gaggeeffameen itti aanaa preezdaantii waldichaa tahuun filatamaniiru.

Yaahichaanis preezdaantii fi itti aanaa preezdaantii waggoota 4f waldicha hogganan filateera.

Waalas Kaariyaa, lammiin Taanzaaniyaa preezdaantummaan filatamaniiru.
",sports
2257,"Dorgommiin fiigicha gabaabaa, jiddugaleessaa fi gochaalee dirreerraa gaggeeffamuu eegale.

Dorgommii Ityoophiyaa harha Istaadiyamii Finfinneetti eegale kanaan gosoonni ispoortii atleetiksii addaddaa hammatamaniiru.

Fiigichi gabaabaa, jiddugaleessaa, gufachoon meetira 3000, tarkaanfii fi gochaaleen dirreerraa addaddaa gaggeeffamaa jiru.

Federeeshiniin Atleetiksii Ityoophiyaa akka beeksisetti oolmaa harhaatin dorgommiiwwan calallii ni gaggeeffamu.
",sports
2258," Atleetiin lammii Keeniyaa Eeluud Kiippichoogeen Atleetii Cimaa BBC bara Faranjootaa 2019 tahuun filatame.

Atleet Eeluud Kiippichoogeen bara kana fiigicha maaraatoonii Awustiriyaa magaala Viiyeenaatti gaggeeffammeen fageenyicha sahaatii 1:59:42 xummuruun seenaa addaa hojjetee ture.

Dorgommii maaraatoonii Landootti gaggeeffames bara kana yeroo 4ffaaf moohateera.

Atleetiin kun Olompikii Rio bara Faranjootaa 2016 gaggeeffameenis maaraatoonii injifchuun riikardii mataa isaa seekoondii 28 fooyyeesse ture.

Atleet Eeluud Kiippichoogeen filannoo ummattaa kallattiin onlaayiniin gaggeeffameen sagaalee caalmaa argachuun filatameera.",sports
2259,"Fiigichi walakkaa Maaraatoonii yaadannoo Atleet Abbabaa Biqilaa 14ffaan Jaappaan Kaasaamaatti gaggeeffame.

Dorgommii kanaan Atleetoonni Ityoophiyaa koorniyaa lamaaniinuu injifataniiru.

Dhiiraan Atleet Abiyoot Abinatti yoo injifatuu, dubartootan Atleet Itaalammahu Sintaayyoo mootee jirti.

Fiigichicha Atleet Daraartuu Tulluu, Biililinyi Maaqoyyaa fi Intalli Atleet Abbabaa Biqilaa Yeetnaayit Abbabaa eegalchiisuu isaanii ragaan Federeshinii Atleetiksii Ityoophiyaa argame ni mulhisa.
",sports
2260,"Kilabiin magaalaa Sabbataa ispoonsara waggaa afurii; Birrii miiliyoona 18 Biiraa Meettaa Abboo waliin mallatteesse.

Bara kana waggoota dheeraa booda gara liigii Ityoophiyaatti kan makame kilabni magaalaa Sabbataa, ispoonsara waggaa afuriif turu Birrii miiliyoona 18 Biiraa Meettaa Abboo waliin mallatteesse.

Waliigalticha eegduu olaanaa kilabichaa fi kantiibaan magaalaa Sabbataa obbo Birhaanuu Baqqalaa fi preezdantiin kilabichaa obbo Ibsaa Laggasaa mallatteessaniiru.

Waliigaltichi maallaqaa Birrii miiliyoona 14 fi meeshaalee ispoortii Birrii miiliyoona 4 kan ofkeessatti haammatedha.

Oomishaalee Biiraa Meettaa Abboo beeksisuuf waliigalameera.
",sports
2261,"Jilli Ityoophiyaa dorgommii walakkaa maaraatoonaa yaadannoo Atleet Abbabaa Biqilaa 14ffaarratti hirmaatu Jaappaan galeera.

Dorgommichi Jaappaan magaalaa Kaasaamaatti gaggeeffama.

Dorgommii kanarratti Atleet Daraartuu Tulluu, Gazzaahany Abarraa, Masarat Daffaar, Geexee Waamii akkasumas atleettoonni biroo lama ni hirmaatu jedhameera.

Dorgommichi Dilbata dhuftu Muddee 5, 2012 gaggeeffama.

Jila Ityoophiyaa hogganuun Jaappaan kan gale itti aantuu preezdaantii Federeeshinii Atleetiksii Ityoophiyaa Koloneel Atleet Daraartuu Tulluuti.

Ministirri Olompiika Tookiyoo fi Paaraa Olompiikii Hashimiitoo Seekkoo fi Jaappaanitti Ambaasaaddarri Imbaasii Ityoophiyaa Kaasaa Takla Birihaan simannaa taasisaniifiru.

Koloneel Atleet Daraartuu Tulluus simannaa taasifameef galateeffataniiru.
",sports
2262,"Baarseloonaan leenjisaa isaa Ernistoo Vaalveerdee hojiirra gaggeessuun bakka isaa leenjisaa duraanii Riyaal Beetis Kiikee Seetiyeen qacare.

Vaalveerdeen Baarseloonaa waliin walitti aansuun waancaa Laaligaa lama kan mo'ate yoo tahu bara kanas Baarseloonaan garaagarummaa galchiidhaan caalee liigicha dursaa jiru.

Haa tahu malee leenjisummaa isaa jalatti kilebni Kaataalanotaa kun gahumsa guddaa agarsiisuuf kan rakkate yoo tahu Shaampiyoonsi Liigiidhaan xumuraaf dhaqqabuus hin dandeenye.

Setiyeen leenjisaa haaraan Baarseloonaa umuriin ganna 61 tahe bakka bu'es Riyaal Beetis erga bara 2005 as liigiicha keessatti sadarkaa 6ffaan akka xumuru taasisuun hirmaannaa Awurooppaa Liigii akka argatan taaiseera.

Dabalataan walakkaa xumura waancaa [Copa del Rey] ykn waancaa Ispeen isa guddaa jedhamuuf dhaqqabsiisedha.

Baarseloonaan Vaalveerdee waliin walii galtee keenya adda kutuuf walii galleerra jechuun erga beeksisee leenjisaa haaraa kana waggaa lamaa fi walakkaaf qacaruu beeksise.
Kilabichi Vaalverdee kilabicha waliin akka maatiittii turuufi gumaacha ogummaa isaaniif galata dhiyyeessera.

Taphataan sarara giduu duraanii Baarseloonaa Zhaaviin akka hojii leenjisummaa kana fudhatamu gaafatamee akka dides ibsameera.

Gama biraan leenjisaan duraanii Tootenaaham Maroshiyoo Poochetiinoos akkasuma Baarselonaa leenjisa jedhamaa turus kilaba masaanuu taate Ispaanyool leenjisaa turuu isaan carraa kana hin fudhanne jedhame.

Leenjisaa haaraa Seetiyeen amma qacarame tapha kubbaa miilaa Baarseloonaan ittiin beekamuun akka beekamutu himama.",sports
2263,"
Finfinnee, Amajjii 4, 2012 (FBC) – Dorgommii Atleetiksii Sanbataa fi Dilbata darbe Finfinnee dabalatee biyyoota garaagaraatti gaggeeffameen Atleetoonni Ityoophiyaa Injifataniiru.

Fiigicha Walakkaa maaraatoonii Neezarlaanditti gaggeffameen Atleet Tsahaay Gammachuu sahaatii 1:20:19 sadarkaa 1faan yoo xumurtu, Atleet Taaddalachi Baqqalaa sahaatii 1:23:00 3ffaan xumurteerti.

Fiigicha qaxxaamura biyyaa fageenya meetira kuma 10 Ispeen Eelgoobaariitti gaggeeffameen ammoo dhiirootaan Atleet Taaddasaa Warquu daqiiqaa 31:39 1ffaa, Atleet Milkeessaa Mangashaa sadarkaa 5ffaan xumuree jira.

Dorgommii Atleetiksii qaxxaamura biyyaa meetira kuma 10 Magaalaa Finfinneetti guyyaa Sanbataa gaggeeffamaan, dhiiraan Atleet Kaasayee Atsabhaa 1ffaa, Yaasiin Hajii 2ffaa, Haymaanoota Alamuu 3ffaa, Dabbabaa Takkaa 4ffaa bahuun yoo injifatan, Dubartootaan Atleet Hawwii Alamuu 1ffaa, Atleet Birtukaan Faantee 2ffaa, Siifayyaa Shamsuu 3ffaa, akkasumasa Shaashoo Hoonaw 4ffaan xumuruu isaanii ragaan Federeeshinii Atleetiksii Ityoophiyaa argame ni agarsiisa.
",sports
2264,"Finfinnee, Amajjii 4, 2012 (FBC) – Eeyyama jirraa(Beetiing) taphoota ispoortii kennuu yeroof dhaabuu isaa Bulchiinsi Lootorii Biyyaaleessaa Ityoophiyaa beeksise.

Dursaan garee kenna eeyyamaa fi toohannoo bulchiinsichaa obbo Gazzaahany Yilmaa, qajeelfama kenna eeyyama damichaa lakkoofsa 83/2005 fooyyessuun waan barbaachisuuf yeroof eeyyama kennuun dhaabbateera jedhan.

Manneen ispoortii kanneen irratti komiin ummataa heddumataa jiraachuus ibsaniiru.

Keessattuu manneen jirraa taphoota Ispoortii (Beetiingi )kunneen naannoo manneen barumsaa fi daahimman umuriin isaanii waggaa 18 gadi tahan Jirraa kana keessatti hirmaachisaa jiraachuun komii balhaa kaasuu himaniiru.

Dhaabbatichi toohannoo fi hordoffii taasiseen manneen Jirraa taphoota Ispoortii kanneeniif eeyyama kennuu dhaabuun murteessaa tahee argamee jira jedhan obbo Gazahaanyi.

Buhuruma kanaan yeroof eeyyamni damichaaf kennamu dhaabbatee jira jedhaniiru.

Haa tahuutii dhaabbilee kanaan dura eeyyama fudhatanii hojii irratti argaman irratti tarkaanfiin fudhatamu akka hin jiraanne ibsaniiru.

Yeroo ammaatti manneen jirraa taphoota Ispoortii 46 hojii irratti kan argaman tahuu ibsaniiru.

Ogeeyyiin seeraa fi dargaggoonni gochaan kun xinsammuu fi diinagdee namoota hedduu miidhaa jira jechuun balaaleeffata jiru jedhameera.

Ministeerri Dhimma Dubartootaa, Daahimmanii fi Dargaggootaas adeemsii kun adeemsaa dhaloota balleessuu fi biyyaaf yaaddoo guddaa tahaa jiruudha jedha.

Dhaabbileen kunneen gama isaaniin bakka seeraan eeyyama baafannee hojii hojjechaa jirrutti gochaa maqaa balleessutu nurratti hojjetamaa jira jedhu.

Dhaabbiileewwan kunneen yeroo ammaa yoo xiqqaate hojii dhabdoota kuma 1 fi 800 oliif carraa hojii osoo uumee jiruu duulli maqaa balleessuu adeemsiifamaa jiru seeraa miti jechuun komataa jiru.

Dabalataan buhaa argatu % 20 hojii tola ooltummaaf oolchaa jiraachuu fi mootummaaf birrii miiliyoon 6 ol galii galchuu isaa ibsameera.",sports
2265,"Finfinnee, Amajjii 5, 2012 (FBC) – Gareen kubbaa miilaa Baarseloonaa leenjisaa Eernastoo Vaalveerdee gaggeessuun, Kiikee Seetiinii mindeessuusaa beeksise.

Eernastoo Vaalveerdee garicha waliin yeroo lamaaf walitti aansuun waancaa Laaliigaa fudhataniiru.

Yaa tahuutii gareen Kaataalaanii bara leenjisaa kanaa tapha amansiisaa tahe agarsiisaa waan hin jirreef gaggeeffamuu isaaniif sababa taheera.

Baarseloonaan bakka Eernastoo Vaalveerdee leenjisaa Riiyaal Beetis duraanii Kiikee Seetiinii waliin waliigaltee waggaa lamaa fi walakkaa mallatteessera.

Eernastoo Vaalveerdeen bara Faranjootaa 2017 eegalanii hanga guyyaa kanaatti garicha leenjisaa turaniiru.

Vaalveerdeen garicha waliin waancaa Kooppaa Diilaarii tokko, Waancii Suupparii Ispeen tokkoo fi Laaliigaa lama fudhataniiru.

Kiikee Seetiiniin garuu Riiyaal Beetis waliin yeroo tokkoof qofa waancaa Kooppaa Diilaarii walakkaa xumuraaf gahan.

Inni kunis qabxii isaanii isa olaanaadha jedhameera.

Gareen Baarseloonaa Leenjisaa Eernastoo Vaalveerdee deeggarsa ogummaa fi dhamaatii hojii garichaaf taasisan galateeffachuu isaa ibsa baasen beeksiseera.",sports
2266,"

Finfinnee, Amajjii 5, 2012 (FBC)  – Kilabni kubbaa miilaa Walaayittaa Diichaa muudama hoggansaa taasisuu beeksise.

Boordiin kilabichaa sababa qabxii dhabuu fi mormii cimaa deeggartoota isaan walgahii ariifachiisa waameen murtee garagaraa dabarseera.

Boordichi leenjisummaa garicha gaggeessa kan turan Gabrakiristoos Biraarraan leenjisummaarra gaggeesseera.

Kanaan walqabatee itti aanaa leenjisaa kan turan obbo Dalalany Dachaasaa yeroodhaaf leenjisaa olaanaan garicha akka gaggeessan boordiin kilabichaa murteesseera.

Waggoota hedduuf kilabicha hoji gaggeessa olaanaa tahuun tajaajilaa turan obbo Asaffaa Hoosisoo, preezdaantii hawaasa deeggartoota obbo Anduhaleem Shibbiruu akkasumaas daayreektara teekiniikaa obbo Taaddasee Mattaafariyaa itti gaafatamummaa isaanirra kaasuu ibsameera.

Buhuuruma kanaan obbo Mitikkuu Haylee hojii gaggeessaa, Zalaalam Maatiwoos Daayrektara teekiniikaa fi gaggeessa garichaa akkasumaas Mikaahel Waadaa preezdaanti hawaasa deeggartoota tahuun muudamuu ragaan kilaba kubbaa miilaa Walaayitta Diichaarraa arganne ni muldhisa.
",sports
2267,"Finfinnee, Amajjii 7, 2012 (FBC) – Taphni Waancaa Afrikaa bara Faranjootaa 2021 baatii Amajjii keessaa kan gaggeeffamu tahuu Kaameeruun beeksiifte.

Guyyaa kaleessaa Konfedereshiniin Kubbaa Miilaa Afrikaa fi Federeshiniin Kubbaa Miilaa Kaameeruun waltajjii gaggeesaniin taphni waancaa bara Faranjootaa 2021 Amajjii 1 hanga 29 tti akka gaggeeffamu murtee irra gahuu isaanii preezedaantiin konfedereshiniin kubbaa miilaa Afrikaa fuula twiiterii isaanii irratti barreesaniiru.

Taphni waancaa Afrikaa kan gaggeeffamu baatii Waxabajjii fi Adoolessaa keessa tahus, baatiwwan kunneen Kaameeruunitti rooba waan taheef gara baatii Amajjiitti akka jijjiirramu taheera jedhan.

Jijjiirramni yeroo kun gaaffii Kaameeruun dhiyeessiteen tahuu ibsameera.

Itti aanaa barreessaa olaanaan konfedereshiniin kubbaa miilaa Afrikaa Toonii Baafuyeen gama isaaniin jijjiirramni yeroo kun hoggantoota Raaga haala qabeenya qilleensaa Kaameeruun, leenjiftoota fi taphattoota waliin akkasumaa ajajaa koree dorgommii waliin marii taasifameen tahuu dubbataniiru.

Kaameeruun bara Faranjoota 2019 tapha waancaa Afrikaa akka qopheessitu carraa argattus sababa adeemsa qophiin ishiin harkifateen Gibtsiif dabarfamee ture.",sports
2268,"
Finfinnee, Amajjii 8, 2012 (FBC) – Dorgommiin maaraatoonaa Qananiisaa Baqqalaa fi Kiipchoogeen magaalaa Landanitti taasisan hawwiidhan eegamaa jira.
 
Atleet Qananiisaa Baqqalaa fi atleetiin Keeniyaa Eeliyuud Kiipchoogeen dorgommii maaraatoonaa Landan bara Faranjootaa Eebila 26, 2020tin walfalmu.
 
Qananiisaa sahaa ariitii addunyaa yeroo maraa 2ffaa kan galmeessise yammuu tahu, Kiipchoogeen ammoo abbaa riikardii maaraatoona addunyaati.
 
Qananiisaan dorgommii maaraatoonaa Fulbaana darbe Barliinitti taasiseen yoo injifatu, riikardii addunyaa Kiipchoogee cabsuuf sakandii 2 qofatu isa hafe ture.
 
Daayreektarri maaraatoona Landan Huuf Bireeshar dorgommii atleetota lamaanii addunyaan daawwachuuf hawwiidhan eegaa jira jedhaniiru.
 
Dorgommicharratti atleetonni Ityoophiyaa Muussinnat Garramawii fi Mulee Waasihuun ni hirmaatu.
 
Kiipchoogeen Onkololeessa keessa fiigicha maaraatoonaa Veenaatti taasifameen, sahaa 2 gadiin( sahaa 1 fi daqiiqaa 59 fi sakandii 40) xumuruun isaa ni yaadatama.
 
Kiipchoogeen bara Faranjootaa 2013 eegalee dorgommiiwwan maaraatoonaa 12 irratti hirmaachuun 11 injifateera.
 
Qananiisaa fi Kiipchoogeen siha 14 traakiirratti wal dorgomanii, 11n isaanii Qananiisaan injifachuu dandaheera.
 
Dorgommii daandirraa 4n walarganii, Kiipchoogeen injifachuun isaa ni yaadatama.
",sports
2269,"Finfinnee, Amajjii 8, 2012 (FBC) – Atleetiin beekkamaa Keeniyaa keessaa aangahoota farra qorichoota humna siheessanii
kaampii shaakalaa turetti wayita argu fiigee jalaa miliqe.

Gareen farra qorichoota humna siheessanii kun kaampii shaakallii Kaapsaabeet, Keeniyaa Lixaatti argamutti otoo hin beeksisin argaman.

Wayita eenyummaa jaraa baruu, atileetiin kun foddaa keessaa utaaluun, dallaa utaalee miliqe.

Angahaan Atileetiksii Keeniyaa Barnaabaa Korir, taateen kun mudachuusaa amanuun, eenyummaa atileetii kana garuu ifa hin goone.

Waggoota jahan dabranitti, atileetonni Keeniyaa 60 tahan, seera farra qorrichoota siheessanii daddarbuun dhorkamaniiru.",sports
2270,"
Finfinnee, Amajjii 9, 2012 (FBC) – Gareen kubbaa miillaa dubartoota biyyoolessaa Ityoophiyaa umrii waggaa 20 gadii tapha gulaallii waancaa addunyaatin harha Buuruundii waliin taphachuudhan 5f 0dhaan injifateera.
 
Waancaan addunyaa dubartootaa 10ffaan umrii waggaa 20 gadii baranaa qopheessummaa Koostaariikaa fi Paanaamaatiin gaggeeffama.
 
Gareen biyyoolessaa Ityoophiyaatis gulaalliif Buuruundii Bujuumburaatti gitasaa waliin taphateera,
 
Tapha waancaa addunyaa kanarratti biyyoota 16tu hirmaata.
 
Ityoophiyaanis garee Afrikaa bakka buhuun hirmaatu lama keessaa takka tahuuf dorgomti.
 
Gareen biyyoolessaa Ityoophiyaa kun taphattoota 26 fi leenjisaa kan hammatedha.
 
Dheengadda gara Bujuumburaatti kan imale garichi istaadiyamii taphichi itti gaggeeffamu Inwaaraarratti shaakallii hojjeteera.
",sports
2271,"Finfinnee, Amajjii 11, 2012 (FBC) – Atleetonni Ityoophiyaa dorgommii idil addunyaa Sanbataa fi Dilbata gaggeeffameen qabxii boonsaa galmeessisaniiru.

Waldorgommii maraatoonii Muumbaay Indiyaatti gaggeeffaameen dhiirootan Atleet Daraaraa Hurrisaa fageenya sahaatii 2:08:09 dorgommicha yoo injifatu Atleet Ayalee Abshiroo fi Atleet Biraanuu Tashoomee sadarkaa 2ffaa fi 3ffaan xumuraniiru.

Dorgommicha dubartootaan Atleet Amamee Bariisoo dorgommicha fageenya sahaatii 2:24:51 sadarkaa 1ffaan yoo xumurtu, Atleet Haaven Hayluu sadarkaa 3ffaan xumurteetti.

Waldorgommii maratoonii Hawustoon Ameerikaatti gaggeeffameen dhirootaan Atleet Kalkilee Woldareegay fageenya sahaatii 2:08:36 sadarkaa 1ffaan yoo xumuru Atleet Boonsaa Didhaa fageenya sahaatii 2:10:37 sadarkaa 2ffaan, Atleet Amaanuheel Meseel ammoo sadarkaa 3ffaan xumureera.

Dorgommicha dubartootaan Atleet Askaalee Maraacii sadarkaa 1ffaan yoo xumurtu Atleet Biruuktaayit Daggafaa sadarkaa 2ffaan xumurteetti.

Waldorgommii walakkaa maratoonni Hawustoon Ameerikaa dhirootaan Atleet Jamaal Yimaar fageenya daqiiqaa 59:25 1ffaan xumureera.

Waldorgommii maratoonii qaxxaamura biyyaa Itaalikaa, Sevilaa Spaan dhiirootaan  Atleet Taaddasee Warquu fageenya daqiiqaa 27:32 sadarkaa 1ffaan yoo injifatu dubartootaan Atleet Tsahaay Gammachuu fageenya daqiiqaa 29:00 sadarkaa 3ffaan xumurteetti.",sports
2272," Gareen Biyyaaleessa Ityoophiyaa tapha gulaallii Waancaa Addunyaa bara Faranjootaa 2022 Kuwaatariif Gaanaa fi Afrikaa Kibbaa waliin ramadamte.

Ramaddii gulaallii kanaan Ityoophiyaan ramaddii 7ffaa keessatti ramadamtee jirti.

Ramaddii kana keessatti Gareen biyyaaleessa Ityoophiyaa, Gaanaa, Afrikaa Kibbaa fi Ziimbaabiween ramadamaniiru.

Carraa Rammaaddii isaaniin tapha deebii waliinii taphachuun  biyyoonni  moohatan 5 waancaa Addunyaa Kuwaatar irratti Ardii Afrikaa bakka buhuun ni hirmaatu jedhameera.",sports
2273,"
Taphni jirraa maqaa ispoortitiin (Betting) eegalame qumaaratti geeddaramaa jiraachuu isaatin dhaabbachuu akka qabu ibsame.

Dargaggoota rakkoo hawaasummaa fi diinagdeef saaxiluu irratti kan argamu jirraan ispoortii (Betting) dhaabbachuu akka qabu Ministeerri Dubartoota, Daahimmanii fi Dargaggootaa hubachiise.

Ministir deettaan Ministeera Dubartoota, Daahimmanii fi Dargaggoo FDRI aadde Alamituu Umad, dargaggoonni barmaata badaa tapha jirraa ispoortii fi kanneen biroon miidhamaa jiraachuu ibsuun, miidhaa hawaasummaa fi diinagdee gahaa jiru hambsuuf hojjetamuu qaba jedhan.

Keessattuu yeroo ammaa taphni jirraa ispoortii qumaaratti geeddarama ajiraachuu isaatin daahimman, guddattoota, dargaggootaa fi barattoota yuunvarsiitii biratti haalaan babalhachuun miidhaa hawaasummaa, diinagdee fi xinsammuu hamaa geessisaa jiraachuu qorannoon damichaan gaggeeffame ni mulhisa jedhaniiru.

Dhimmicha irratti qorannoon dhiyaachuun miseensonni Mana Maree Bakka Buhoota Ummataa, hoggantoonni amantaa, ijaarsaaleen dargaggootaa fi ogeeyyiin miidiyaa irratti marhachaa jiru.

Akka qorannoon gaggeeffame muulhisutti taphni jirraa ispoortii kun qaamolee hawaasaa araada, miidhaa xinsammuu, walitti buhiinsa, yakkaa fi yeroo isaanii qisaasuun albaadhesummaaf saaxileere jedhameera.",sports
2274,"Fiigicha maaraatoonii Duubaay barii kana gaggeeffameen atleetonni Ityoophiyaa koorniyaa lamaaninuu injifataniiru.

Fiigicha maaraatoonii barii harhaa dhiiroota gidduutti gaggeeffameen Atleet Oliiqaa Addunyaa sahaatii 2:6:15n xumuruun yoo injifatu, atleetonni Ityoophiyaa biroon sadarkaa 3ffaa-10ffaa bahuun dorgommicha olaantummaan xumuraniiru.

Dorgommii dubartoota gidduutti gaggeeffameen ammoo Atleet Warqinash Dagafaa sahaatii 2:19:37n 1ffaa, Atleet Guutanii Shoomee sahaatii 2:20:11n 2ffaa, Atleet Badhaatuu Hirphaa sahaatii 2:21:54 sadarkaa 3ffaan yoo xummurtu, Atleetonni Ityoophiyaa biroos sadarkaa 4ffa hanga 9ffaatti jiru qabachuun olaantummaan xumuraniiru.

Dirree kana irratti Warqinash Dagafa bara Faranjootaa 2017 injifachuun ishee kan yaadatamudha.

Maaraatooniin Duubaay erga eegalamee atleetonni Ityoophiyaa walii gala dubartootan yeroo 15, dhiirotaan yeroo 14 injifataniiru",sports
2275,"Muummeen Ministiraa FDRI Dooktar Abiy Ahimaad koree biyyooleessaa qophii Olompikii Tookyoo qindeessuuf hundaahe waliin marihatan.

Koreen kun qophii Olompikii Jaappaan Tookyoo bara Faranjootaa 2020 taasiifamaa jiru ilaalchisee Dooktar Abiyiif ibsa laatee jira.

Kaayyoon qophii kanaas Atleetoota Ityoophiyaa dorgommiif erguu qofa osoo hin taane, moohannaan akka deebihaniif deeggarsa taasiisuuf tahuu beeksiseera.",sports
2276,"Dorgommiin qaxxaamura biyyaa Hurufa Boombii idila addunyaa 37ffaan guyyaa harhaa gosoota Ispoortii 6 gaggeeffameera.

Fiigicha kiloo meetira 6 dargaggoota dubartootaa gidduutti gaggeeffameen, Atleet Baqqalach Takluu Oromiyaa irraa 1ffaa, Malhaaknaat Wudduu Amaaraa irraa 2ffaa, Amiinaa Ahimaad Magaala Hawaasaa irraa 3ffaa bahuun injifataniiru.

Fiigicha kiloo meetira 8 dargaggoota dhiirootaa gidduutti gaggeeffameen, Atleet Barrihuun Aragaawii Konistiraakshinii suur irraa 1ffaa,Barakat zallaqaa fi Addis Yihuunee naannoo Amaaraa irraa 2ffaa fi 3ffaan xumuraniiru.

Dorgommii walmakaa ulee walii kennuu Naannoon Oromiyaa 1ffaa, dhaabbanni Dizzaayinii fi Tohannoo Bishaan Oromiyaa 2ffaa, akkasumsa bulchiinsi magaalaa Adaamaa sadarkaa 3ffaan xumuraniiru.

Fiigicha kiloo meetira 10 gaheessoota dubartootaa gidduutti gaggeeffameen Atleet Tsigee Gabrasalaamaa Poolisii naannoo Tigraay irraa 1ffaa, Footan Tasfaayee Simintoo Mosaaboo irraa 2ffaa fi Shuree Damissee Poolisii Oromiyaa irraa 3ffaa bahuun injifataniiru.

Dhiirootaan ammoo Nibrat Malaak naannoo Amaaraa irraa 1ffaa yoo bahu, Asirasee Geetaahuun manneen sirreessaa naannoo amaaraa irraa 2ffaan, Didhaa Lammaa Oromiyaa irraa 3ffaa bahuun dorgommii Hurufa Boombii kana olaantummaan xumuraniiru.",sports
2277,"Finfinnee, Gurraandhala 20, 2012 (FBC) – Federeeshiniin Kubbaa Miilaa Ityoophiyaa taphoonni Priimiyar Liigii Ityoophiyaa marsaa 2ffaan Gurraandhala 28, 2012 kan eegalu tahuu beeksiseera.

Federeeshinichi taphoonni marsaa 2ffaa kunneen yeroo eegalan ilaalchisee gareewwan kubbaa miilatiif xaalayaa barreessen beeksiseera.

Marsaa 1ffaatin Qidduus Giyoorgiis taphoota 15; qabxii 28n sadarkaa 1ffaan xumureera.

Magaalaan Faasiil qabxii 26n 2ffaa, Maqalee 70 Indartaan ammoo qabxii 25n 3ffaadhan xumureera.

Gareewwan naannoo Oromiyaa, magaalaan Adaamaa qabxii 19n sadarkaa 9ffaa, Sabbataan qabxii 18n sadarkaa 12ffaa, Jimmaa Abbaa Jifaar qabxii 18n sadarkaa 13ffaa argachuun marsaa kana xumuraniiru.

Hadiyyaa Hoossaahinaa, Walwaaloo Aaddagiraatii fi Dirree Dawaan walduraa duuban sadarkaa isa dhumaa qabachuun marsaa duraa xumuruu isaanii ragaan Federeeshinii Kubbaa Miilaa Ityoophiyaarraa argame ni muulhisa.",sports
2278,"Finfinnee, Gurraandhala 20, 2012 (FBC)- Kaleesaa galgala tapha mohatani darbuu liigii Awrooppaan Maanichistaar Yunaayitid garee Bruujin moohachuun marsaa itti aanuutti darbee jira.

Yuunaaytiid keessa garee Bruujin goolii 5 fi 0n moohachuun qabxii waliin galaa 6-1 marsaa itti aanuutti darbee jira.

Tapha biroon Arseenaal dirree isaarratti Olompiyaakoosiin 2-1 injifatamuun osoo hin darbiin hafee jira.

Taphoota Liigii Awrooppaa kanaan, gareewwaan 15 marsaa itti aanuutti darbuu kan mirkaneeffatan yoo tahu, Ingiliizii Maanchisarii fi Walvis bakka buufattee jirti.

Taphni Saalz Bargii fi Fraankifart gidduutti gaggeeffamuuf ture sababa haala qilleensaan guyyaa harhatti darbee jira.",sports
2279,"

Finfinnee, Gurraandhala 18, 2012 (FBC) – Federeshiniin Kubbaa Miilaa Ityoophiyaa Yuunvarsiitii Walwaaloo Aaddagiraat dorgommii kamiiyyuurra dhorkuu beeksiseera.

Federeeshinichi garichaaf xaalayaa barreesseen, waggaa darbee taphattoota garicha tajaajilan 8 waliin walqabatee murtoon haqaa guyyoota 10 keessaatti akka laatamuuf daangaa yeroo kennee turuu beeksiseera.

Yaa tahu malee garichi murtoo qaama haqaan darbe kana yeroo murtaahee keesssaatti raawwachuu akka hin dandeenye ibseera.

Kanarraa kahuun Federeshiniin Kubbaa Miilaa Ityoophiyaa garichi tajaajila kannamu kamuu akka hin argannee dhorkuusaa beeksiseera.
",sports
2280,"
Finfinnee, Gurraandhala 16, 2012 (FBC) – Q/goorgisii fi Adaamaan qixa bahan.
 
Taphni priimiyar liigii Ityoophiyaa torbee 15ffaa harha gaggeeffameera.
 
Tapha tokkicha gaggeeffameen Adaamaa fi Q/goorgiis galchii malee qixa bahaniiru.
 
Taphichi Istaadiyamii Finfinneetti gaggeeffame.
 
Tapha kaleessatiin Faasiilii fi Maqalee 70 Indartaan injifatamaniiru.
 
Q/goorgiis qabxii 28, Faasiil 26, Maqalee 70 Indartaan 25 priimiyar liigicha duursaa jiru.
 
Yuunvarsiitiin Walwaaloo Addigiraat, Dirree Dawaa fi Hadiyyaa Hoossaahinaan sadarkaa gadaanurratti argamu.
",sports
2281,"

Finfinnee, Gurraandhala 13, 2012 (FBC) – Atleet Abaabil Yashaanah walakkaa maaraatoonan riikardii addunyaa haaraa galmeessisteetti.

Emmireetota Arabaa Gamtooman, Raas Al Kaamaahitti dorgommii walakkaa maaraatoonaa gaggeeffameen Atleet Abaabil Yashaanah riikardii addunyaa haaraa galmeessisteetti.

Riikardii dorgommichaa cabsuudhaf 1:04:31 itti fudhateera.

Dorgommii bara Faranjootaa 2017 Ispeeyn Vaaleenshiyaatti gaggeeffameen riikardii Atleetiin Keeniyaa Jooysiiliin Jeebkoojiin galmeessistee turte, Atleet Abaabil sakandii 20n fooyyessiteetti.

Atleetonni Keeniyaa Briijiid Koosgii fi Roosmarii Waanjiruun dorgommicha sadarkaa 2ffaa fi 3ffaadhan xumuraniiru.

Dorgommii walakkaa maaraatoonaa dhiirotaatin Atleetonni Keeniyaa Kiibiwoot Kaandeen sadarkaa 1ffaa, Aleeksaandar Muutisoon sadarkaa 2ffaa, Atleet Mulee Waasihuun Ityoophiyaadhaa sadarkaa 3ffaa baheera.

Dorgommiin Raas Al Kaamaah waggaa waggaadhan gaggeeffamu barana siha 14ffaaf adeemsifameera.
",sports
2282,"

Finfinnee, Gurraandhala 12, 2012 (FBC) – Waldorgommii fiigicha mana keessaa idil addunyaa Faransaayitti gaggeeffameen atleetonni Ityoophiyaa injifannoon xumuraniiru.

Waldorgommichaan fageenya meetra 1500 dubartootan Atleet Gudaaf Tsaggaayee dorgommicha yoo injifattu, Atleet Lamlam Haylee fi Aksumaawiit Inbaayaaw sadarkaa 2ffaa fi 3ffaan xumuraniiru.

Waldorgommii meetra 1500 dhirotaatin ammoo Atleet Saamuheel Tafarraa sadarkaa 1ffaan injifateera.

Meetra 3000 Atleet Geetinnat Waalee dorgommicha yoo injifatu, Atleet Salamoon Baaraggaan sadarkaa 2ffaatin xumureera.
",sports
2283,"Finfinnee, Gurraandhala 10, 2012 (FBC) – Qopheessumaa Kaamerooniin kan gaggeeffamu ramaddiin waancaa Afrikaa Chaan ifoome.

Waancaa Afrikaa Chaan baatii lama booddee eegalamuuf biyyoonni calallii darban rammaddiin isaanii ifa taheera.

Ramaddii kanaaniis:-

Gareen jalqabaa Kaameroon, Maalii, Burkinaa Faasoo fi Zimbabuwee

Garee lammaffaan Liibiyaa, Dimokiraatiki Rippabiliik Koogoo, Koongoo fi Niijar

Garee sadaffan Morokoo, Ruwaandaa, Yuugaandaa fi Toogoo

Garee arfaffaan ammooZaambiyaa, Giinii, Namibiyaa fi Taanzaniyaa tahuun beekameera.

Lammiin Ityoophiyaa Liidiyaa Taafasaa yeroo jalqabaaf waldorgommii Afrikaarratti murteessumaa olaanaan taphicha kan gaggeessan murteessitoota gidduu 20 keessa tokko taatee filatamuu ishee raagan Ityoo Kiik Of irraa argame ni muldhisa.",sports
2284,"Finfinnee, Gurraandhala 10, 2012 (FBC) –Cheelsiin dirree isaarratti Maanchister Yunaayitidiin injifatame.

Priimiyar liigii Ingiliziin dirree isaatiin alatti Cheelsii kan qunname Maanchiister Yunaayitid 2-0 injifateera.

Maanchiister Yunaayitidiif Antoonii Maarshaalii fi Haarii Maaguweer galchii tokko tokko galmeessaniiru.

Kaleessa injifannoon Yuunaayitid dirree isaatiin alatti galmeesse shaampiyoona liigii Awurooppaa bara dhufu hirmaachuuf carraa qabu muldhiseera.

 ",sports
2285,"

Finfinnee, Gurraandhala 8, 2012 (FBC) – Taphoota Priimiyar Ityoophiyaa torbee 14ffaa guyyaa harhaa gaggeeffameen Adaamaan 2-0 Yuunvaarsiiti Walwaaloo injifate.

Waliigala Taphoota harha gaggeeffameen:-

Adaamaan 2-0 Yuunvaarsiiti Walwaaloo
Jimmaa Abbaa Jifaar 2-1 Dirree Dawaa
Faasil 2- 2 Qiddus Giyoorgiis
Sihuul Shiree 0-0 Hadiyyaa Hoosaahiinaa
Walaayitaa Diichaa 1-0 Bahiirdaar injifateera
",sports
2286,"
Finfinnee, Gurraandhala 8, 2012 (FBC) – Guci jalqabaa gareen olompikii Ityoophiyaa Finfinneetti qabsiifame.
 
Preezdaantin FDRI Saahilawarqi Zawdee guca jalqabaa garee olompikii Tookyoo 2020 ifatti qabsiisaniiru.
 
Sirna kanarratti Preezdaanti FDRI Saahilawarqi Zawdee dabalatee hoggantoonni hojii olaanoo magaalaa Finfinnee, hoggantoonni garee olompikii ,atileetonni, fi hawaasni ispoortii akkasumas jiraattonni Magaalaa Finfinnee hirmaataniiru.
",sports
2287,"

Finfinnee, Gurraandhala 6, 2012 (FBC) – Atleettootaa fi leenjistoota akka biyyaa fi idil addunyaatti buhaa galmeessaniif badhaasni laatameera.

Badhasichi shampiyoonaa atleetiksi idil addunyaa 17ffaa, tapha guutuu Afrikaa 12ffaa, shampiyoonaa tekuwaandoo Afrikaa 6ffaa, shampiyoonaa atleetiksi Afrikaa rakkoo dhageetti qaban 1ffaa fi waldorgommii teenis Baha Afrikaa irratti atleettootaa, leenjistootaa fi miseensa garee jilichaa buhaa galmeessaniif kan laatamedha.

Hoteela Kaappitaalitti kan gaggeeffame sirni beekkamti fi badhaasa laachuu Birrii miiliyoonni 5 baasii tahuu ragaan komishinii ispoortirra argame ni muldhisa.

Buhuuruma kanaan shampiyoona idil addunyaan warren warqii fidaniif badhaasa Birrii kuma 80, Meetii warren fidaniif kuma 60 akkasumaas nahaasa kan fidaniif ammoo Birriin kuma 40 laatameeraaf.

Leenjistootaf ammoo kuma 60, kuma 50, fi kuma 40 akkuma duraa duba isaniitti badhaafamaniiru.

Tapha guutuu Afrikaa ammoo warqii kan fidaniif kuma 40, meetii kuma 30 akkasumaas nahaasa kan fidaniif kuma 20 yoo tahu leenjiiftootaf ammoo kuma 30, kuma 25, fi kuma 20 badhaasni laatameerafi.
",sports
2288,"

Finfinnee, Gurraandhala 5, 2012 (FBC) – Taphataan Kubbaa Miilaa Biyyaaleessa Ityoophiyaa duraanii Mogas Taaddaasaan addunyaa kanarraa guyyaa harhaa lubuun darbeera.

Mogas Taaddasaan Qidduus Goorgisitti garee ‘Ch hanga garee olaanaatti, Buna Sidaamaaf, Magaalaa Adaamaa, Human Elektirikaa Ityoophiya fi Waldiyaaf taphataa tureera.

Garee biyyaaleessa Ityoophiyaatti, garee guddatootaa hanga olaanaatti tajaajiluun dirqama lamummaa isaa taphataa bahaa ture tahuu ragaan Federeeshinii Kubbaa Miilaa Ityoophiyaarraa argame ni muulhisa.
",sports
2289,"Finfinnee, Gurraandhala 5, 2012 (FBC) – Atleet Saamuheel Tafarraa maayla tokkoon sahaatii saffisaa addunyaa 2ffaa bara Faranjoota 2020 galmeessise.

Atleetiin lammii Ityoophiyaa Saamuheel Tafarraa kaleessa Aayarlaanditti kan gaggeffame Atloon Intarnaashinaal Giraand Praaks maayla tokkoon waldorgommii mana keessaa bara Faranjoota 2020 sahaatii saffisaa addunyaa lammaffaa 3:55.86 galmeessisuun injifateera.

Waldorgommii mana keessaa sahaati saffisaa addunyaa harkaa kan qabu lammii Iskootilaand Iskoot Ohaar yoo tahu, sahaatiin galmeesise 3:55.61dha.",sports
2290,"Finfinnee, Gurraandhala 3, 2012 (FBC) – Hoggansi Boordii Walwaaloo Aaddagiraat Yuunvarsiitii leenjisaa olaanaa garichaa Yohaannis Saahilee gaggeessuuf murteesse.

Hoggansichi marii guyyaa harhaa taasiseen leenjisaa olaanaan garichaa Yohaannis Saahileen akka gaggeeffaman murteesseera.

Sababa kanaan Abrahaam Tahaare fi Koomaandar Kidaanee Haabteeen garicha akka dursaniif filatamuu isaanii ibsameera.

Yohaannis Saahileen sababa addabbiin taphoota lamaan darban garich hin tajajjille ture.

Walwaaloo Aaddagiraat waggaa darbe leenjisaa Tsaggaay Kidaanamaariyaam waliigateen gaggeessuun isaa kan yaadatamuudha.",sports
2291,"
Finfinnee, Amajjii 30, 2012 (FBC) – Taphoota Priimeyar Liigii Ityophiyaa torbee 13ffaa harha gaggeeffameen kilaboonni Oromiyaa injifatamaniiru.
 
Taphoota Priimeyar liigichaa guyyaa harhaa sahaatii 9:00 eegalee gaggeeffameen Jimmaa Abbaa Jifaar gara Magaalaa Hawaasaa imaluun 1-0 yoo injifatamu, magaalaan Sabbataa ammoo Bahaar Daariin 3-2n injifatameera.
 
Taphoota biroo sahaatii walfakkaatu keessatti gaggeeffameen
Walwaloo Aaddagiraat 2-4 Quuddis Giyoorgis
Magaalaan Dirree Daawaa 1-1 sihuul shiree.
 
Guyyaa kaleessaa Faasil Maqalee 70 Indartaa 2-0 injifateera.
 
Taphoonni qixxeessituun torbee 13ffaan Priimeyar liigichaa guyyaa booruu kan itti fufu yoo tau,
Bunni Sidaamaa sahaatii 9:00 irratti magaalaa Adaamaa ni simata.
 
Liigicha Qidduus Giyoorgis qabxii 26 dursaa jira.",sports
2292,"Finfinnee, Amajjii 30, 2012 (FBC) – Faasil Maqalee 70 Indartaa 2-0 injifate.

Tapha Priimiyar liigii Ityoophiyaa torbee 13ffaan Faasil Maqalee 70 Indartaa injifate.

Tapha istaadiyoomii Maqaleetti gaggeeffameen Faasil Maqalee 70 Indartaa 2-0 injifachuun liigicha gaggeessa jira.",sports
2293,"Finfinnee, Amajjii 29, 2012 (FBC) – Waldorgommiin ispoortii manneen hojii ministeerotaa fi dhaabbilee federaalaa hunda hirmaachise eegalameera.

Waldorgommiin ispoortii kun hariiroo hawaasummaa, misooma biyyaalessaa, fayyummaa qaamaa fi lammii oomishaa horachuuf murteessaa tahuu baniinsa sirnichaa irratti haasawa kan taasisan koomiishinarri Koomiishinii Ispoortii FDRI obbo Duubee Jiloon ibsaniiru.

Damichaan lammii fayya qabeessaa fi oomishaa horachuuf hojjetamaa akka jiruu fi dorgommiin eegale kunis shoora olaanaa ni qabaata jedhameera.",sports
2294,"Finfinnee, Amajjii 29, 2012 (FBC) – Shaampiyoonaan tapha guutuu Oromiyaa 26ffaan Bitootessa 6-21,2012tti magaalaa Sabbataatti ni gaggeeffama.

Shaampiyoonaa kanaaf qophiin barbaachisu xumuramuu ibsameera.

Tapha kana irraatti Ispoorteessitootni kuma 5 hanga kuma 6 tahan ni hirmaatu jedhameera.

Akkasumasa ogeeyyiin ispoortii kumni 1 ol tapha kana irratti ni argamu jedhame.

Akka ragaan Bulchiinsa Magaalaa Sabbataarraa argame kka mulhisutti iddoowwan tapha kanaaf barbaachisanii fi dirreewwan ispoortii haalan qophaahee jira jedhame.

Shaampiyoonaan tapha guutuu Oromiyaa 25ffaan magaalaa Naqamteetti gaggeeffamuun isaa kan yaadatamudha.",sports
2295,"Finfinnee, Amajjii 29, 2012 (FBC) – Konkolaataan deeggarsa namaa malee meeshaa deddeebisu yaaliif dhiyaachufi.

Konkolaataan deeggarsa namaa malee meesha deddeebisu kan jalqabaa daandiiwwan Ameerikaarratti yaalii akka taasifatu eeyyama argateera.

Konkolaatichi deeggarsa namaa malee tajaajila ni laata jedhame.

Ministeerri Geejibaa Ameerikaa konkolaatichi Teeksasitti yaalii akka gaggeessuf eeyyama laatera.

Konkolaataan meeshaa deddeebisu kun yaalii taasisuuf kutaaleen konkolaaticha tohatan guutamuu akka qabu eerameera.

Haatahutii, saffisni konkolaataan meeshaa deddeebisu kanaa sahaatiitti kiilo meetra 25 akka hin caalle Ministeerri Geejibaa Ameerikaa akeekkachiisera.",sports
2296,"Finfinnee, Amajjii 26 2012 (FBC) – Priimiyar liigii Ityoophiyaan sadarkaa dhumaa irratti kan argamu gareen kubbaa miilaa Dirree Daawaa leenjisaa isaa Simihoon Abbay gaggeesseera.

Bakka isaanii itti aanaa leenjisaa kan turen Fissahaa Tsihuumalsaan leenjisaa yeroo tahuun filatamaniiru.

Gareen kun taphoota 12n darban irraa qabxii 36 osoo argachuu qabuu qabxii 13 qofa argachuun sadarkaa 15 irratti argama.

Tapha marsaa 13ffaa liigichaan Dilbata dhufu dirree isaa irratti Sihuul shiree kan keessummeessu tahuu ragaan fuula garichaa irraa argame ni mulhisa.",sports
2297,"
Finfinnee, Amajjii 25, 2012 (FBC) – Priimiyar liigii Ityoophiyaatin Faasiilii fi Sabbataan milkaahaniiru.
 
Faasiil, Yuunvarsiitii Walwaaloo Addigiraat waliin taphatee 1f 0dhaan injifateera.
 
Magaalaan Sabbataa ammoo Hoossaahinaa waliin taphachuudhan, 2f 1n injifateera.
",sports
2298,"
Finfinnee, Amajjii 25, 2012 (FBC) –Preezdaantiin Waldaa Kubbaa Miillaa Addunyaa(FIFA) Jiyaanii Infaantiinoon sagantaa waancaa Afrikaarratti sirreeffamni akka taasifamu yaada dhiyeessan.
 
Preezdaantichi taphni waancaa Afrikaa waggaa lama lamaan gaggeeffamu, waggaa afur afuritti akka gaggeeffamu yaada dhiyeessaniiru.
 
Preezdaantichi yaada isaanii kana waltajjii marii Koonfeedereeshinii Kubbaa Miillaa Afrikaa guddina kubbaa miillaa fi buhuuraalee misoomaarratti xiyyeeffachuun Moorookoo Raabaatitti gaggeeffamurratti dhiyeessaniiru.
 
Waancaan Afrikaa waancaa Awrooppatiin yoo madaalamu galiin isaa %20 gadi aanaa tahuu eeraniiru.
 
Galichis tahe buhuuraaleen misoomaa gahaa miti, kanaaf waggaa 4tti al takkaa qopheessuu wayyaan yaada dhiyeessaniiru.
 
Waancaan Afrikaa itti aanu kan bara Faranjootaa 2021 qopheessummaa Kaameruunin, kan bara 2019 ammoo qopheessummaa Gibtsiin gaggeeffamuun ni yaadatama.
 
Rakkoo buhuuraalee misoomaa biyyoota 54 furuuf, waldichi Doolaara Ameerikaa biiliyoona 1 istaadiyamii akka ijaaru eeraniiru.
",sports
2299," Waldorgommii walakkaa maraatoonii 21ffaa magaalaa Bishooftuutti gaggeeffameen Atleet Taammiraat Tolaan injifate.

Kaayyoon waldorgommichaa naannolee fi bulchiinsoota magaalaaf, kilabootaa fi dhaabbileef carraa waldorgommii uumuun atleetota ciccimoo horachuudha.

Poolaanditti yeroo 14ffaaf kan gaggeeffamu waldorgommii walakkaa maraatoonii addunyaarratti atleetota biyya keenya bakka buhanii hirmaatan filachuuf kan taasifame tahuu Federeeshiniin Atleetiksii Ityoophiyaa beeksiseera.

Waldorgommii kiiloo meetra 21 magaalaa Bishooftuutti kaleessa Amajjii 24,2012 gaggeeffameen atleetoonni dhiirotaa fi dubartootaa hirmaataniiru.

Waldorgommii atleetiksii 13ffaa kanaan fageenya kiilo meetira 21 dubartootatiin Atleet Alamzarf Yewalaa magaalaa Hawaasaarraa sadarkaa 1ffaan yoo xumurtu, Atleet Biraanee Dibaabaa Poolisii Oromiyaarraa 2ffaa,  Atleet Ababaa Yeshaaneh  Poolisii Amaaraarraa sadarkaa 3ffaan xumurteetti.

Waldorgommii walakkaa maraatoonii 21ffaa magaalaa Bishooftuutti kaleessa gaggeeffameen Atleet Taammiraat Tolaa Poolisii Oromiyaarraa sadarkaa 1ffaan yoo xumuru, Atleet Lihuul Gabrasillasee dhuunfadhaan akkasumas Amdawarq Waalalliny dhuunfaan sadarkaa 2ffaa fi 3ffaan xumuraniiru.",sports
2300," Dorgommiin walakkaa maaraatoonii 13ffaan Ityoophiyaa guyyaa booru magaalaa Bishooftuutti ni gaggeeffama.
 
Fiigicha Walakkaa Maaraatoonii kana irratti naannoole fi bulchiinsa magaalootaa irraa Atleetoonni dhiiraa 427 fi dubartootaa 146 ni hirmaatu jedhameera.
 
Atleetoonni fiigicha kana moohatan Birrii kuma dhibba 1 ni badhaafamu jedhameera.
 
Kaayyoon fiigicha kanaa Atleetoota shaampiyoonaa walakkaa maaraatoonii addunyaa Poolaand magaalaa Diiniyaatti gaggeeffamu irratti hirmaatan filachuuf akka tahe ibsameera.
 
Fiigicha kanaan1ffaan Birrii kuma 20, 2ffaan kuma 10, 3ffaan kuma 7 badhaasa ni argatu jedhame.
 
Figicha walakkaa maaraatoonii Bishooftuu guyyaa booru kana irratti Atleetoonni qabxii fooyyahaa galmeessan shaampiyoonaa Diiniyaa kana irratti kan hirmaatan tahuu ragaan Federeeshinii Atleetiksii Ityoophiyaa irraa argame ni mulhisa.
 
Shaampiyoonaan walakkaa Maaraatoonii addunyaa 24ffaan Guraandhala 20, 2012 Magaalaa Diiniyaatti ni gaggeeffama.",sports
2301,"Atleet Qananiisaa Baqqalaa walakkaa maaraatoonii Vaaytaaliitii Biig Landan riikkardii haaraa galmeessisuun injifate.
 
Qananiisaan walakkaa maaraatoonii Landan guyyaa harhaa Biriitaaniyaatti dorgomameen sahaatii 1:00:22n xumuruun injifateera.
 
Riikkardii iddichaa Atleet Moo Faaraahi harka ture Qananiisaan kan dhuunfaa isaa taasiseera jedhame.
 
Qananiisaaf morkataa cimaa ni tahe jedhamee eeggamaa kan ture Atleet Moo Faaraahin dorgomicha osoo hin xumuriin kutee bahuu isaatu himame.
 
Abbaan riikkardii fageenya meetira kuma 5 fi 10 Atleet Qananiisaan dorgommii walakkaa maaraatoonii Vaaytaaliitii Biig Landanirratti yeroo jalqabaaf hirmaachuu isaa ibsameera.
 
Oduma walfakkaatuun Atleet Birihaanuu Laggasaas dorgommii maaraatoonii Jaappaan Tookyootti guyyaa harhaa gaggeeffame injifateera.
 
Atleet Birihaanuun dorgommii kana sahaatii 2:15n sadarkaa 1ffaan xumureera.
 
Dorgommii kanarratti Atleetoonni kumni 38 ol ni hirmaatu jedhamee eeggamaa turus sababa weerara Vaayrasii Koroonaan Atleetoonni 200 qofti irratti hirmaataniiru jedhame.",sports
2302,"Ijaarsi Istaadiyeemii Aqaaqii Qaallittii ariitiin xumuramuun tajaajilaaf ooluu akka qabu itti aanaan Kaantibaa magaalaa Finfinnee Injiinar Taakkalaa Uumaan himan.
 
Injiinar Taakkalaa Uumaan haala ijaarsa Istaadiyeemii kanaa daawwataniiru.
 
Istaadiyeemiin Aqaaqii Qaallitti kun daawwattoota kuma 25 keessummeessuu dandaha jedhame.
 
Ijaarsi kun dirree fiigichaa fi tapha kubbaa miilaa sadarkaa isaa eeggate kan qabuudha jedhame.
 
Istaadiyeemichi daawwattootaaf mijataa akka tahuuf baaxiin kan uwwifamu taha jedhame.
 
Akkasumas tajaajila hunda galeessa kanneen akka iddoo uffannaa taphattootaa, giddugala leenjii, kutaalee dhiqannaa, suuqootaa fi kutaa bulchiinsaa hunda kan guutate tahuu ibsameera.
 
Rakkoolee sadarkaa sadarkaan jirun furuuf bulchiinsi magaalichaa giddugala Ispoortii ammayyaa ijaarsisaa jiraachuu Injiinar Taakkalaan yeroo daawwannaa taasisan dubbataniiru.
 
Ijaarsi Istaadiyeemii kanaa harkifachuu isaa kan ibsan Injiinar Taakkalaan, hanqinoota jiran furuun ariitiin akka xumuramuuf xiyyeeffannoon hojjetamuu qaba jedhan.
Ijaarsi isaas yeroo ammaa % 70 irra gaheera jedhame.
 
Istaadiyeemiin kun Birrii miiliyoona dhibba 5 fi miiliyoona 14 ijaarramaa kan jiru yoo tahu, ijaarsi isaas dhaabbilee Konistiraakshinii biyya keessaan gaggeeffamaa jiraachuu ragaan Waajjira Kaantibaa Magaalichaarra argame ni muulhisa.
",sports
2303,"Shaampiyoonaan ispoortii godinaalee Oromiyaa garaagaraatti gaggeeffamaa jira.

Shaampiyoonaan tapha ispoortii guutuu godina Arsii Lixaa 13ffaan magaalaa Nageelleetti gaggeeffamaa jira.

Shaapiyoonaan kun aanaalee godinichaa adda addaa hirmaachisaa kan jiru yoo tahu, oolmaa isaa guyyaa 3ffaan harha itti fufeera.

Waldorgommiin shaanpiyoonaa ispoortii tapha guutuu 26ffaa aanaalee godina Shawaa Lixaa hirmaachise magaalaa Ambootti gaggeeffamaa jira.

Waldorgommiin kun mata duree ‘Ispoortiin nageenya, jalaalaa fi guddinaafh jedhuun gaggeeffamaa jira jedhame.

Shaampiyoonaan tapha ispoortii guutuu godina
Shawaa Kabaa 26ffaanis magaalaa Garba Gurraachaatti gaggeeffamaa jira.

Kaayyoon shaampiyoonaa kanaa ispoorteessitoota ciccimoo godinichaa fi Oromiyaa bakka buhan horachuu fi hariiroo hawaasaa cimsuuf akka tahe ibsameera.

Shaampiyoonaan tapha ispoortii guutuu godina Buunnoo Beddellee marsaa 4ffaanis adeemsifaamaa jira.

Shaampiyoonichi aanaalee godinichaa 9 fi bulchiinsa magaalaa tokko hirmaachisaa jira.

Shaampiyoonaa kanarratti ispoorteessitoonni 500 ol hirmaachaa jiraachuun ibsameera.

Akka waajjiraaleen dhimmoota koominiikeeshinii mootummaa godinaalee kanneenii ibsanitti, shaampiyoonaan tapha guutuu godinaalee Oromiyaa garaagaraa keessatti gaggeeffamaa jiru kun guyyoota 10f tura.",sports
2304,"Gareen Priimiyar Liigii Ityoophiyaa lama Hawaasaa fi Sihuul Shireen leenjistoota waliin gargar bahaniiru.

Boordiin magaalaa Hawaasaa leenjisaa duraa Addisee Kaasaa kaasuun Birhaanuu Warquu leenjisaa yeroo taasise muuduu isaa ragaan sookar Ityoophiyarraa argame ni muldhisa.

leenjisaa Addisee Kaasaa garichi tapha Priimiyar Liigii Ityoophiyaa torbee 15ffaan Faasil simachuun 3-2 erga injifate booddee torbeef gara garichaatti akka hin deebine eerameera.

Kanumaan walqabatee, boordiichi walgahii gaggeesseen leenjisicha gaggeessuun Birhaanuu Warquu yeroodhaaf muudeera.

Oduma walqabatuun leenjisaan Sihuul Shiree Saamsoon Ayyalaa garicha waliin gargar baheera.

Waggaa tokkoof garicha waliin turtii kan taasise leenjisichi sababa dhuunfaan garicha akka gadi dhiise beekkameera.",sports
2305,"Taphoonni Priimiyar Liigii Ityoophiyaa torbee 16ffaan booruu eegaluun ni taphatamu jedhame.

Liigiichi boqonnaa torbee lamaan booda marsaa 2ffaan isaa booru ni eegala.

Guyyaa booruu Bunni Ityoophiyaa – Sihuulshiree,
Adaamaan – Faasiil waliin ni taphatu jedhameera.

Dilbata ammoo dursaan liigichaa Qidduus Giyoorgiis magaalaa Walqixxee waliin kan taphatu tahuun ibsameera.

Taphoota torbee 16ffaa kanaan:

Walwaaloo Aaddagiraat – magaalaa Sabbataa,
Bunni Sidaamaa – Walaayitaa Diichaa,
Hadiyyaa Hoosaahinaan – Maqalee 70 Indartaa,
Baahir Daar – Jimmaa Abbaa Jifaar,
Dirree Dawaan – Hawaasaa waliin morkatu.

Marsaa 1ffaatin Qidduus Giyoorgiis taphoota 15; qabxii 28n sadarkaa 1ffaan yoo xumuru, Faasiil qabxii 26n 2ffaa, Maqalee 70 Indartaan ammoo qabxii 25n 3ffaadhan xumureera.

Gareewwan naannoo Oromiyaa, magaalaan Adaamaa qabxii 19n sadarkaa 9ffaa, Sabbataan qabxii 18n sadarkaa 12ffaa, Jimmaa Abbaa Jifaar qabxii 18n sadarkaa 13ffaa argachuun marsaa kana xumuruun isaanii kan yaadatamudha..
",sports
2306,"Taphoota Priimiyar Liigii Ityoophiyaa marsaa 2ffaa torbee jalqabaan Adaamaan Faasiliin 1fi 0n injifatameera.
Taphoota Priimiyar Liigiichaa marsaa 2ffaa torbee jalqabaan harha taphoonni lama gaggeeffamaniiru.
 
Tapha Istaadiyeemii idila addunyaa magaalaa Bahaar Daaritti Magaalaa Faasilii fi Adaamaa gidduutti taphatameen Faasil 1 fi 0n Adaamaa injifateera.
 
Oduma walfakkaatuun Istaaadiyeemii magaalaa Finfinneetti Sihuul Shiree kan simate Bunni Ityoophiyaa 6 fi 1n injifateera.
Faasil qabxii 29 liigicha dursuu eegaleera.
Booru ammoo Qidduus Giyoorgiis – magaalaa Walqixxee ,
Walwaaloo Aaddagiraat – magaalaa Sabbataa,
Bunni Sidaamaa – Walaayitaa Diichaa,
Hadiyyaa Hoosaahinaan – Maqalee 70 Indartaa,
Baahir Daar – Jimmaa Abbaa Jifaar,
Dirree Dawaan – Hawaasaa waliin ni taphatu jedhameera.",sports
2307," Taphoonni Priimiyar Liigii Ityoophiyaa torbee 16ffaan harha gaggeeffameera.

Qabxii 25 sadarkaa 3ffarratti kan argamu Maqalee 70 Indarataan Hadiyyaa Hoosaahinaan 1-0 injifateera.

Haaluma walfakkatuun  Jimma Abbaa Jifaar kan keessumeesse Bahiir Daar 1-0 injifachuun sadarkaa 5ffaa eegachuu dandaheera.

Dabalaataan Bunni Sidaamaa Walaayittaa Diichaa 5-3 injifachuun qabxii 27n sadarakaa 4ffaa isaa eegsifateera

Dirree Dawaan Hawaasaa 3-1injifatera.

Sabbataan Yuunvarsiitii Walwaaloo Addigiraat 2-2 qixa bahaniiru.",sports
2308,"Waldorgommii maaraatoonii Loos Anjalas 35ffaadhan Atleet Baayyalliny Tashaagar injifateera.

Waldorgommii maaraatoonii jalqabaa kan taasise Atleet Baayyalliny fageenyicha sahaatii 2:09:27 sadarkaa 1ffaan injifachuu dandaheera.

Dorgommicha atleetonni lammii Keeniyaa Wilsan Keebeetii fi Maaykil Cheegee sadarkaa 2ffaa fi 3ffaan xumuraniiru.

Waldorgommii dubartootatiin Atleet Almaaz Nagadii sadarkaa 2ffaan yoo xumurtu, atleetiin lammii Keeniyaa Maargaareet Muurkiin injifateetti.

Gama biraatin fiigicha walakkaa maaraatoonii Niiwzarlaad Za Heegitti gaggeeffameen Atleet Daawit Waldeen injifateera.",sports
2309,"Xomborri Ityoophiyaa, kan olompiika Tookiyoo magaalaa Maqaleetti qabsiifame.

Xomborri garee olompiika Ityoophiyaa marsaa 4ffaa, olompiika Tookiyoo 2020 magaalaa Maqaleetti qabsiifameera.

Sirnicharratti itti aanaan preezdaantii mootummaa naannoo Tigraay Dooktar Dabratsiyoon G/mikaaheel, walitti qabaan qophii olompiika Ityoophiyaa dorgommii Tookiyoo 2020 obbo Abbaa Duulaa Gammadaa dabalatee hoggansi olaanaa naannoo Tigraayii fi jiraattonni magaalaa Maqalee argamaniiru.

Naannoon Tigraay olompiika Tookiyoorratti atleetota 10 fi ispoortessaa biskileetii 1 dhiyeessuu Dooktar Dabratsiyoon ibsaniiru.

Obbo Abbaa Duulaanis naannichi ispoortessitoota ciccimoo horachuu ibsanii, fulduratti ispoortessitoota hundaan biyya bakka buhuuf hojjechuun akka irra jiraatu eeraniiru.
",sports
2310,"Taphoonni mohanii darbuu shaampiyoons liigii Awrooppaa marsaa 2ffaan harhaa fi booru ni taphatama.

Galgala harhaa sahaatii 5:00 eegalee Tootanhaam dirreen ala Leepziing yoo keessummeessu, Vaaleenshiyaan Atlaantaa waliin falmata jedhame.

Tapha kanaratti vaayrasii koroonaa ittisuuf qaamni kamuu harka akka wal hin fuune Gamtaan Kubbaa Miilaa Awrooppaa akeekkachiisera.

Guyyaa boruu ammoo PSG –Doortimuund waliin ni taphatu jedhame.

Taphni Faransaay Paariisitti gaggeeffamu kun sababa vaayrasii koroonaan Istaadiyeemii cufaatti gaggeeffama jedhame.",sports
2311,"Tapha mohanii darbuu shaampiyoons liigii Awrooppaa marsaa 2ffaa eda galgala gaggeeffameen Tootanhaam mohatame.

Eda galgala sahaatii 5:00 eegalee Tootanhaam Leepziingin 3 -0 injifatamuun liigicha alaan taheera.

Tootanhaam liigichaan ala kan tahe waliigala 4-0 injifatameeti.

Oduma walfakkaatun Vaaleenshiyaanis liigichaan ala taheera.

Dirree isaarratti Atlaantaa kan keessummmeessan; Vaaleenshiyaan 3-4 injifatameera. Qabxii waliigala 8 -4n liigichaan ala taheera.

Taphoonni mohanii darbuu shaampiyoons liigii Awrooppaa marsaa 2ffaan kun harhas itti fufuun PSG – Doortimuund waliin yoo morkatu, Liivarpuul – Atleetikoo Maadriid waliin falmata.",sports
2312,"Federeeshiniin Atleetiksii Ityoophiyaa atleetota shaampiyoonaa qaxxaamura biyyaa Afrikaaf qophii taasisaa turan gaggeessuu beeksise.

Koonfedereeshiniin Atleetiksii Afrikaa (CAA) eda galgala ibsa baasen akka beeksisetti, shaampiyoonaan qaxxaamura biyyoota Afrikaa bara kana gaggeeffamuuf ture bara dhufutti darbeera.

Sababa shaampiyoonaan qaxxaamura biyyaa Arfikaa 6ffaan Toogoo Loomeetti bara Faranjootaa Eebla 8, 2020 gaggeeffamuuf ture bara 2021tti darbeef atleetoota Duukamitti qophiirra turan Bitootessa 4, 2012 irraa eegalee gaggeessuu isaa Federeeshiniin Atleetiksii Ityoophiyaa beeksiseera.

Shaampiyoonaan kun sababa sodaa vaayrasii koroonaatin darbuu isaa Koonfeedereeshinichi ibseera.

Bara dhufu baatii fi guyyaa shaampiyoonaan kun gaggeeffamu adeemsa keessa kan ifoomsu tahuus beeksiseera.

Federeeshiniin Atleetiksii Ityoophiyaa atleetootaa fi leenjiftoota qophiirra turaniif waantoota barbaachisan hunda guutuun rakkoo tokko malee mariin gaggeessuu isaa himeera.

Federeeshinichi guyyaa kaleessaa jila kanaaf dhimmoota vaayrasichaan walqabatanirratti hubannoo laachuu isaa ragaan federeeshinicharraa argame ni muulhisa.
",sports
2313," Boordiin Waldaa Ispoortii Qidduus Giyoorgiis leenjisaa olaanaa, gargaaraa fi leenjisaa karra(goolii) eegaa yeroof hojiirraa dhoorkuu beeksise.

Hoggantoonni boordii waldaa ispoortichaa walgahii gaggeessaniin haala gahumsa yeroo leenjiftoota kanneenii erga gamaaggamaniin booda murtee kana dabarsuun isaanii himameera.

Leenjiftoonni sadan garee olaanaa akka hin leenjifne dhoorkamaniiru.

Akkasumas koreen teeknikaas akka gaggeeffamu hoggattoonni boordichaa murteessaniiru.

Gama biraatin hogganaan garichaa duraanii obbo Taaffasaa Baqqalaan miseensa hoggansa boordichaatti akka deebihan murteessuu isaa ragaan fuula Feesbuukii garichaarraa argame ni muulhisa.",sports
2314," Fiigichi dubartoota qofa hirmaachise mata duree ‘dursa dubartootafh jedhuun Finfinneetti gaggeeffame.

Fiigichi fageenya meetira kuma 5 uwwise kun yeroo 17ffaaf gaggeeffame.

Sagantaa kanarratti Preezdaantiin FDRI Saahilawarq Zawdeen argamuun ergaa dabarsaniiru.

Fiigichi kun dirree dubartoonni mirga isaanii itti kabachiisaniidha jedhan.

Dubartoonni mirga, nageenyaa fi walqixummaa isaanii kabachiisuuf gahee isaanii adda durummaan bahuu qabu jedhan.

Preezdaant Saahilawarq vaayrasii koroonaa ittisuuf qajeelfama hordofuu fi qajeelfamaaf bitamuun murteessaa tahuu ibsaniiru.

Fiigicha kanarratti dubartoonni kumni 15 ol hirmaataniiru jedhame.

Dorgomicha Atleet Tsigee Gabrasalaamaa sadarkaa 1ffaan yoo xumurtu, Alteet Yaalamzarf Yewaalaa 2ffaa, Atleet Nigist Haaftuu sadarkaa 3ffaan xumuraniiru.

Dubartoota dhuunfaan hirmaatan keessaa Artist Biruuktaawiit Geetahuun 1ffaa, Siister Asaayechi 2ffaa fi Beetii Waanoos sadarkaa 3ffaa bahuun xumuraniiru.

Dorgomtoonni sadarkaa 1ffaa – 3ffaatti bahan Birrii kuma 30 – 10tti walduraa duubaan badhaafamniiru.",sports
2315,"Dorgommiiwwan ispoortii guyyootii 15f kan adda citan tahuu Koomiishiniin Ispoortii FDRI beeksise.
 
Koomiishinichi ibsa baasen akka beeksisetti akkaataa manneen barnootaa guyyootii 15f akka cufaman murtaahen, dorgommiiwwan ispoortii, priimiyar liigii, shaampiyoononni, dorgommiiwwan ispoortiin hundaaf, leenjiiwwan ispoortii, yaahiiwwan, dorgommiiwwan idil addunyaa, leenjiiwwan idil addunyaa ibsi dabalataa amma laatamutti kan adda citan tahuu eerera.
 
Sochiin ispoortii kamuu dhoorkamuus ibseera.
 
Walgahiin qooda fudhattoota ispoortii Bitootessa 9 -10,2012 magaalaa Adaamaatti gaggeeffamuuf ture dheereffameera.
",sports
2316,"Shaampiyoonaan waancaa Awrooppaa bara Faranjoota 2020 sababa vaayrasii koroonaan waggaa tokkoof dheerachuu ibsame.

Shaampiyoonaan waancaa Awrooppaa bara Faranjoota 2020 sababa vaayrasii koroonaan waggaa tokkoof dheeraffamuu Waldaan Kubbaa Miilaa Noorwaay beeksise.

Tattamsahina vaayrasii koroonaan walqabatee biyyoota Awrooppaa gidduutti bara Faranjootaa 2020 Waxabajjii 12 eegalee waldorgommiin gaggeeffamuuf ture gara waggaa dhufuutti akka darbu murtaaheera.

Waldaan Federeeshinoota Kubbaa Miilaa biyyoota Awrooppaa 55, bakka buutonni kilabaa fi qaamoleen dhimmi ilaallatu murticha kan dabarsan walgahii teelee konfiraansii gaggeessaniin jedhame.

Murtichi fudhatama kan argatu hojii raawwachiiftuun Waldaa Kubbaa Miilaa Awrooppaatti dhiyaate yoo raggahedha jedhameera.
",sports
2317,"Atleet Biraanuu Tsagguun waggaa 4f dorgommiirraa ittifame

Atleetichi siheessituu fayyadamee argamuu isaatini adabbichi kan itti murtaahe.

Adabbichaan dorgommiiwwan gosa kamiitirraayyuu ittifameera.

Fulbaana darbe dorgommii walakkaa maaraatoonaa Deenmaark Kooppanhaaganitti gaggeeffamerratti siheessituu dhoorkame fayyadamuun shakkamee baatii 7f dhimmisaa qoratamaa turuun ni yaadatama.

Qorannoo taasifamaa tureenis siheessituu fayyadamuun isaa beekameera.

Atleetichi kanaan dura badiin raawwate waan hin turreef baatii Faranjootaa Fulbaana 15,2019 eegalee amma baatii Faranjootaa Fulbaana 14,2023tti dorgommii biyyoolessaa fi idil addunyaarraa ittifameera.

Badhaasaa fi qabxiin galmeessises haqameera.
",sports
2318,"Olompiikni Tookiyoo akka dabarfamu dhiibbaan taasifamaa jira.

Sodaa weerara vaayrasii koroonaatin dhiibbichi Jaappaanii fi Koree Olompiika Addunyaarratti hammaachaa jira.

Sababii vaayrasichaatin Kaanaadaan kan hin hirmaanne tahuu beeksisuun ishee hin dagatamu.

Biyyoonni kaanis dorgommichi yeroo birootif akka dabarfamu gaafachaa jiru.

Kaanaadaan fayyaa atleetota ishee wanti caalu akka hin jirre ibsuun dabarfamuusaa gaafatteetti.

Muummeen ministiraa Jaappaan Shiinzoo Aabeen dorgommichi akka kanaan duraatti hin gaggeeffamu taanan, kan dabarfamu tahuu eeraniiru.

Dorgommicha guutummaan haquurra dabarsuu wayyas jedhaniiru.

Koreen Olompiika Addunyaa dorgommichi Adoolessa 24 akka gaggeeffamuuf guyyaa qabeet ture.

Yaatahuutii sababii vaayrasichaarraa kan kahe dabarfamuu akka malu ibseera.
",sports
2319,"Leenjitoonni Jiddugala Leenjii Atleetiksii Atleet Xiruunash Dibaabaa weerara vaayrasii koroonaa ittisuuf maatii isaaniitti deebihan.

Jiddugalichis akkaataa kallattii mootummaa barattoonni yuunvarsiitii maatii isaaniitti akka deebihan kaahen, leenjitoonnisaa maatii isaanii bira akka turan murteessera.

Amma magaalaa godina nananoo jireenya isaaniitti konkolaataa mijeessuun, tuttuqqiirraa bilisa tahanii nagayaan akka galan gaggeessera.

Ogeeyyiin fayyaa jiddugalichaas imalarratti tumsa akka taasisan taasifameera.
",sports
2320,"Deeggartoonni kubbaa miilaa dhiphina cimaaf akka saaxilaman ibsame.

Qorannoon tokko akka ibsutti deeggartootni miira guddaa keessa galuun yeroo gareen isaanii mohamu waan dhiphataniif dhibee onneef saaxilamu.

Qorannoo Oksifoord bara Faranjoota 2014 yeroo Biraazil Jarmaniin Waancaa Addunyaa irratti mohamtu samuudaa hancufa deeggartoota Biraaziil fudhachuun gaggeeffameera.

Buhuuruma qorannoo kanaatin hoormooniin Kortisool jedhamu yeroo Jarman 7 fi 1hn Biraaziliin mohattu akka malee ol kahee argameera.

Kun dhiibbaa dhiigaa fi onnee irrattis miidhaa guddaa fiduu dandaha.

Deeggartootni ofii isaanii qaama garee taphatu keessa of galchuun miira keessa galanii deeggaran yeroo taphicha ilaalanis qaamni isaanii miira garaagaraa keessa galaa taphichi xumurama.

Qaamni isaanii hormoonota adda addaa maddisiisuun deebii kenna jedhan Oksifoorditti qorannoo gaggeessuun kan beekamtu Dooktar  Maartaa Niwusan.

Hoormooniin Koortisool jedhamu yeroo dheeraaf ol kahee turuun;

    Hidda dhiigaa dhiphisaa deema,
    Dhiibbaan dhiigaa akka dabalu taasisa,
    Onnee durumaan dadhabaa deemte akka malee miidha.
",sports
2321,"Fiigicha maaraatoonii Duubaay barii kana gaggeeffameen atleetonni Ityoophiyaa koorniyaa lamaaninuu injifataniiru.

Fiigicha maaraatoonii barii harhaa dhiiroota gidduutti gaggeeffameen Atleet Oliiqaa Addunyaa sahaatii 2:6:15n xumuruun yoo injifatu, atleetonni Ityoophiyaa biroon sadarkaa 3ffaa-10ffaa bahuun dorgommicha olaantummaan xumuraniiru.

Dorgommii dubartoota gidduutti gaggeeffameen ammoo Atleet Warqinash Dagafaa sahaatii 2:19:37n 1ffaa, Atleet Guutanii Shoomee sahaatii 2:20:11n 2ffaa, Atleet Badhaatuu Hirphaa sahaatii 2:21:54 sadarkaa 3ffaan yoo xummurtu, Atleetonni Ityoophiyaa biroos sadarkaa 4ffa hanga 9ffaatti jiru qabachuun olaantummaan xumuraniiru.

Dirree kana irratti Warqinash Dagafa bara Faranjootaa 2017 injifachuun ishee kan yaadatamudha.

Maaraatooniin Duubaay erga eegalamee atleetonni Ityoophiyaa walii gala dubartootan yeroo 15, dhiirotaan yeroo 14 injifataniiru",sports
2322,"Taphoota Priimiyar Ityoophiyaa torbee 10ffaan guyyaa harhaa taphoonni 5 gaggeeffamaniiru.
 
Tapha Istaadiyeemii Abbabaa Biqilaa Adaamaatti garee kubbaa miilaa bulchiinsa magaalaa Adaamaa fi Hadiyyaa Hoosaahiinaa gidduutti gaggeeffameen Adaamaan 2-0n injifateera.
 
Taphoota biroo Istaadiyeemii Finfinnee fi naannooleetti harha gaggeeffamneen ammoo :-
Walqixxee 1–0 Dirree Dhawaa
Faasil 1–0 Buna Sidaama
Qiddus Gorgiis 1–0 Bahiir Daar yoo injifatan
Walwaaloo Addigiraat fi Bunni Ityoophiyaa 1 qixa bahaniiru.
 
Taphoota guyyaa kaleessaa gaggeeffameen:-
Sabbataa 2 – 1 Hawaasaa
Walaayittaa 1 – 0 Maqalee 70 Indartaa yoo injifatan Sihuul Shiree fi Jimmaa Abbaa Jifaar 1 qixa xumuraniiru.
Liigicha Maqalee 70 Indartaan qabxii 19 dursaa jira.
Taphoota Priimiyar Ityoophiyaa torbee 10ffaan guyyaa harhaa taphoonni 5 gaggeeffamaniiru.
 
Tapha Istaadiyeemii Abbabaa Biqilaa Adaamaatti garee kubbaa miilaa bulchiinsa magaalaa Adaamaa fi Hadiyyaa Hoosaahiinaa gidduutti gaggeeffameen Adaamaan 2-0n injifateera.
 
Taphoota biroo Istaadiyeemii Finfinnee fi naannooleetti harha gaggeeffamneen ammoo :-
Walqixxee 1–0 Dirree Dhawaa
Faasil 1–0 Buna Sidaama
Qiddus Gorgiis 1–0 Bahiir Daar yoo injifatan
Walwaaloo Addigiraat fi Bunni Ityoophiyaa 1 qixa bahaniiru.
 
Taphoota guyyaa kaleessaa gaggeeffameen:-
Sabbataa 2 – 1 Hawaasaa
Walaayittaa 1 – 0 Maqalee 70 Indartaa yoo injifatan Sihuul Shiree fi Jimmaa Abbaa Jifaar 1 qixa xumuraniiru.
Liigicha Maqalee 70 Indartaan qabxii 19 dursaa jira.
 Qabxii taphoota priimiyar liigii Ityoophiyaa torbee 10ffaa.
Taphoota harhaatin;

Sabbataa 2 – 1 Hawaasaa
Sihuul Shiree 1 – 1 Jimmaa Abbaa Jifaar
Walaayittaa 1 – 0 Maqalee 70 Indartaa

Taphoota guyyaa boruu;

Walqixxee – Dirree Dhawaa
Adaamaa – Hadiyaa Hoossaahinaa
Faasil – Buna Sidaama
Qiddus Gorgiis – Bahiir Daar
Walwaaloo Addigiraat – Buna Ityoophiyaa
",sports
2323,"Dorgommiin qaxxaamura biyyaa Hurufa Boombii idila addunyaa 37ffaan guyyaa harhaa gosoota Ispoortii 6 gaggeeffameera.

Fiigicha kiloo meetira 6 dargaggoota dubartootaa gidduutti gaggeeffameen, Atleet Baqqalach Takluu Oromiyaa irraa 1ffaa, Malhaaknaat Wudduu Amaaraa irraa 2ffaa, Amiinaa Ahimaad Magaala Hawaasaa irraa 3ffaa bahuun injifataniiru.

Fiigicha kiloo meetira 8 dargaggoota dhiirootaa gidduutti gaggeeffameen, Atleet Barrihuun Aragaawii Konistiraakshinii suur irraa 1ffaa,Barakat zallaqaa fi Addis Yihuunee naannoo Amaaraa irraa 2ffaa fi 3ffaan xumuraniiru.

Dorgommii walmakaa ulee walii kennuu Naannoon Oromiyaa 1ffaa, dhaabbanni Dizzaayinii fi Tohannoo Bishaan Oromiyaa 2ffaa, akkasumsa bulchiinsi magaalaa Adaamaa sadarkaa 3ffaan xumuraniiru.

Fiigicha kiloo meetira 10 gaheessoota dubartootaa gidduutti gaggeeffameen Atleet Tsigee Gabrasalaamaa Poolisii naannoo Tigraay irraa 1ffaa, Footan Tasfaayee Simintoo Mosaaboo irraa 2ffaa fi Shuree Damissee Poolisii Oromiyaa irraa 3ffaa bahuun injifataniiru.

Dhiirootaan ammoo Nibrat Malaak naannoo Amaaraa irraa 1ffaa yoo bahu, Asirasee Geetaahuun manneen sirreessaa naannoo amaaraa irraa 2ffaan, Didhaa Lammaa Oromiyaa irraa 3ffaa bahuun dorgommii Hurufa Boombii kana olaantummaan xumuraniiru.",sports
2324,"Muummeen Ministiraa FDRI Dooktar Abiy Ahimaad koree biyyooleessaa qophii Olompikii Tookyoo qindeessuuf hundaahe waliin marihatan.

Koreen kun qophii Olompikii Jaappaan Tookyoo bara Faranjootaa 2020 taasiifamaa jiru ilaalchisee Dooktar Abiyiif ibsa laatee jira.

Kaayyoon qophii kanaas Atleetoota Ityoophiyaa dorgommiif erguu qofa osoo hin taane, moohannaan akka deebihaniif deeggarsa taasiisuuf tahuu beeksiseera.",sports
2325,"Obbo Duubee Jiloo Komiishinara Itti Aanaa Komiishinii Ispoortii Federaalaa tahuun muudaman.

Obbo Duubee Jiloo waggoota kudhaniif Daayrektara Tekinikaa Federeeshinii Atileetiksii Itiyoophiyaa tahuun hojjechaa kan turan yoo tahu, yeroo ammaa Komiishinara Itti Aanaa Komiishinii Ispoortii Federaalaa tahuun muudamaniiru.

Obbo Duubeen bara 1999 eegalee daayrektara tekinikaa federeeshinii atileetiksii Ityoophiyaa tahuun hojjetaniiru.

Dursee bara 1986 eegalee bakka buhaa atileetoota tahuun achii boodas miseesa hojii rawwachiiftu koree tekiniikaa federeeshinii tahuun hojjetaniiru.
",sports
2326,"Gareen dubartoota waggaa 17 gadii biyyaaleessa Ityoophiya waancaa addunyaa bara Faranjootaa 2020 Hind qopheessituu ala tahe.
 
Tapha calallii guyyaa harhaa garee biyyaaleessa Ugaandaa waliin Istaadiyeemii idila addunyaa magaalaa Bahaar Daaritti gaggeeffameen Ugaandaan 3-1 Ityoophiyaa injifateerti.
 
Tapha marsaa duraan gareen dubartootaa waggaa 17 biyyaaleessa Ityoophiyaa Ugaandaatti imalee 2-0 injifatamee ture.
 
Qabxii walii galaan gareen dubartootaa waggaa 17 gadii biyyaaleessa Ugaandaa garee biyyaaleessa Ityoophiyaa 5-1n injifachuun marsaa itti aanuutti darbuu mirkaneeffateera.",sports
2327,"Bulchiinsa magaalaa Finfinnee guyyaa harhaa ijaarsa istaadiyoomiif kan oolu kaarta abbaa qabeenyumma kilaboota Buna Ityophiyaa fi Qiddus Goorgisiif kenneera.

Itti Aanaan Kantiibaa Bulchiinsa Magaalaa Finfinnee Injiinar Takkalaa Uumaa ijaarsa istaadiyoomii fi wiirtuu leenjiif kan oolu kaarta abbaa qabeenyumma kilaboota kubbaa miilaa Buna Ityophiyaa fi Qiddus Goorgisiif laataniiru.

Injiinar Takkalaa Uumaan wayita kana kilaboonni kunneen ambaasaaddaroota magaalichaa tahuurra darbee, nageenya magaalitti mirkaneesuuf gahee isaani bahachuu akka qaban dubbataniiru.",sports
2328," Taphoota Priimiyar Ityoophiyaa torbee 11ffaa guyyaa harhaa gaggeeffameen Adaamaa fi Sabbataan yoo injifataman, Abbaan Jifaara qixa bahe.
 
Taphoonni Priimiyar liigii Ityoophiyaa torbee 11ffaan guyyaa harhaa Istaadiyeemii magaalaa Finfinnee fi naannooleetti gaggeeffameera.
 
Istaadiyeemii Yuunvarsiitii Jimmaatti Faasil kan simate Abbaan Jiraaf goolii malee qixa xummuree jira.
 
Waliigala Taphoota harha gaggeeffameen:-
Dirree Daawaan 1-0 Sabbataa
Bahaar Daar 2- 1 Adaamaa
Maqalee 70 Indartaan 1-0 Sihuul Shiroo
Hadiyyaa Hoosaahiinaa 1-2 Walqixxeen
Hawaasan 2- 1 Walaayitaa Diichaa yoo injifatan, tapha darbii shaggariin Qiddus Giyoorgis Buna Ityoophiyaa 1 fi 0n injifateera.
 
Liigicha Maqalee 70 Indartaan qabxii 22 dursaa jira.",sports
2329,"Dargommii olompiika addaa Gibtsitti gaggeeffamaa jiruun Ityoophiyaan meedaaliyaa 3 argatte.

Dorgommii Amajjii 15 amma 21,2012tti gaggeeffamu kanarratti atleetonni rakkoo guddina sammuu qaban hirmaachaa jiru.

Dorgommii olompiikii addaa yeroo jalqabaatif Afrikaatti gaggeeffamaa jiru kanarratti Ityoophiyaan miseensota 6n bakka buufamteetti.

Ityoophiyaan dorgommii meetira 100 kaleessa gaggeeffameen Tigistuu Ugaasadhaan meedaaliyaa warqee argatteetti.

Atleet Miiliyoon Yaadataan meetii, Mahaazaa Eeliyyaas ammoo maaldaa argataniiru.
",sports
2330,"Bulchiinsa magaalaa Finfinnee guyyaa harhaa ijaarsa istaadiyoomiif kan oolu kaarta abbaa qabeenyumma kilaboota Buna Ityophiyaa fi Qiddus Goorgisiif kenneera.

Itti Aanaan Kantiibaa Bulchiinsa Magaalaa Finfinnee Injiinar Takkalaa Uumaa ijaarsa istaadiyoomii fi wiirtuu leenjiif kan oolu kaarta abbaa qabeenyumma kilaboota kubbaa miilaa Buna Ityophiyaa fi Qiddus Goorgisiif laataniiru.

Injiinar Takkalaa Uumaan wayita kana kilaboonni kunneen ambaasaaddaroota magaalichaa tahuurra darbee, nageenya magaalitti mirkaneesuuf gahee isaani bahachuu akka qaban dubbataniiru.",sports
2331,"Qophii fi hirmaannaa Olompiikii Tookyoof Birrii biiliyoona 1 walitti qabuuf karoorfamuu Koreen Olompiikii Ityoophiyaa beeksiseera.

Koreen Olompiikii Tookyoo Ityoophiyaa haala qophii Olompikii bara Faranjootaa 2020 ilaalchisee marii gaggeessera.

Haala qindeeffama koree biyyaalessaa, galii walitti qabuu, miseensota horachuu, gaggeessaa atleetotaaf godhamuu fi dorgommichaan haala qabatamaa biyyaa beeksisuuf karoora qophaahe irratti mariin gaggeeffameera.

Korichi deeggartoota horachuun qophii fi hirmaannaa olompiikiif Birrii biiliyoona 1 ol walitti qabuuf karoorfatee hojjechaa jiraachuu preezdaantiin Koree Olompiikii Ityoophiyaa Dooktar Ashabbir Waldagiyoorgiis dubbataniiru.

Galii kanas seektaroota mootummaa, qophii fi hirmaannaa bulchiinsa naannolee, teeletoonii, ergaa gabaabaa bilbilaa fi ispoonsara irraa walitti qabuuf karoorfamuun isaa ibsameera.

Deeggartoota miiliyoona 12.5 horachuuf yaadamee hojjetamaa jiraachuu Dooktar Ashabbir ibsaniiru.",sports
2332,"Atleetiksii Idil Addunyaa waldorgommii shaampiyoonaa mana keessaa Chaayinaa Naangiingitti adeemsifamuuf ture sababa weerara vaayirasii koronaan dheeresse.

Tumsa atleetiksii idil addunyaan magaalaa guddoo bulchiinsa Jiyaangisuu kan taate Naangiing waldorgommiin atleetiksii mana keessaa baatii Eblaa bara  2020 gaggeeffamuuf kan ture, weerara vaayrasi koronaan bara Faranjoota 2021 akka dheeratu taheera.

Naangiing waldorgommii idil addunyaa mana keessaa baatii Eblaa bara Faranjootaa 13-15, 2020 gaggeessuuf qophii taasisa akka turte ni yaadatama.

Ibsa Atleetiksiin idil addunyaa baaseen Chaayinaan weerara vaayrasi koronaa tohachuuf carraaqqi cimaa taasiftullee vaayirasichi sadarkaa yaaddeessa irra gahaa dhufuun isaatiin waldorgommichi Naangiingitti hin gaggeeffamu jedheera.

Dhaabbanni Fayyaa Idil Addunyaa gama isaatiin vaayirasichi biyyoota hedduutti baballachaa waan dhufeef biyyoonni of eegganno akka taasisaan hubachiiseera.

Weerara vaayirasi koronaa magaalaa Wiihaanitti kaheen hanga ammaatti namoonni 170 yoo duhan namoonni kuma 7 ol tahan ammoo vaayirasichaan qabamaniiru.",sports
2333,"Dorgommii olompiikii addaa Afrikaa kaleessa xumurameen Ityoophiyaan meedaaliyaa 7 argatte.
 
Dorgommiin olompiikii addaa gosa ispoortii ispoorteessitoonni hanqina guddina sammuu qaban irratti hirmaatanidha.
 
Dorgommichi Gibts Kaayrootti gaggeeffamaa kan ture yammuu tahu, taphoonni atleetiksii, kubbaa miillaa, saaphanaa fi booshiyaa gaggeeffameera.
 
Garee Ityoophiyaatin ispoorteessitota 4n, meedaaliyaan 7 argameera.
 
Meetira 100 meedaaliyaa argame sadiin ala, meetira 200 warqeen 1 fi maaldaan 3 argameera.
 
Meetira 200 Atleet Miiliyoon Yaadataa warqee lammaffaa argamsiisera.
 
Atleet Tigist Ugaasaa, Atleet Mahaazaa Eeliyaasii fi Atleet Biruuk Alamaayyahu meedaaliyaa maaldaa 3 argataniiru.
 
Dorgommii kanaan warqee 2, meetii 1 fi maaldaan 4 argameera.
 
Gareen Ityoophiyaa harha ganama Finfinnee galuusaa daayreektarri Olomiika Addaa Ityoophiyaa Yoonaas Gabramaariyaam Faanaa Broodkaastiing Koorporeetitti himaniiru.
",sports
2334,"Istaadiyeemiin Maanchistar Siitii Itihaad tajaajila yaala fayyaaf oolfamuufi.

Vaayirasiin kun Amajjii 30 erga UK'tti mulhatee hanga yoonaatti namoonni 19,522 ol vaayirasichaan qabamaniiru.

Hanga ragaan kun qindaa'etti namoonni 1,228 lubbuun darbeera.

Iddoon namoota vaayirasichaan itti kunuunfaman dhabamuurraa kan kahe kilaboonni istaadiyeemiisaanii tajajaila sanaaf akka oolu eyyamaa jiru.

Riyaalmaadriid Santiyaagoo Bernaaboo tajaajilichaaf erga oolche booda, Maanchistar Siitiinis istaadiyemiisaa tajaajila yaalaa vaayirasii koroonaaf oolchuu beeksiseera.

Manchistar Siitiin kana duras bara 2017 Istaadiyeemiisaa tajaajila lammummaaf oolchuun ni yaadatama.

Hospitaalli yeroo yaala dhukkubsattoota Vaayirasii koroonaa magaalaa Maanchistar keessatti ijaaramee jira. Istaadiyeemiin Kaardiif Siitii Pirinsipaalitiinis tajaajila walafakakataa kanaaf oolaa jira.",sports
2335,"Miseensonni kilabii Juveentus ittisa Vaayirasii koronaaf mindaasaaniirraa Paawundii miil. 80.7 gumaachuuf murteessan.

Sababa weerrarri Vaayirasii Koronaa Itilii keessatti yaaddoo guddaa taheef sochiileen ispoortii kamiyyu dhorkameera.

Biyyattiin akka addunyaattuu weerara vaayirasii kanaan guyyaan namoota heddu duhaan dhabuun dursaa jirti.
Kana ittisuuf dhaabbileen biyyattii keessa jiran hundi deeggarsasaanii cimsani itti fufaniiru.

Miseensonni kilabii kubbaa miilaa Itilii Juveentuus, mindaasaniirraa hirhisuun deeggarsa maallaqaan hawaasasaanii bira dhaabbachuuf murteessaniiru.

Kiristaanoo Ronaaldoo fi Aron Raamsee dabalatee taphattoonni kilabichaa hundi mindaa isaanii jiha Bitootessaatii eegaluun jihoota afuriif akka deeggaran himameera.

Miseensota kilabichaa yeroo rakkoo kanatti lammiileesaanii bira dhaabbataniif galata qaba jedhe hoggansi kilabii Juveentus.

Taphattoonni liigota gurguddoo Awurooppaa hedduun, kilaboonni Jarmanii Baayermunikifii Boorushiyaa Doortimuundi haaluma kanaan miindaasaaniirraa hirhisuun ittisa weerara Vaayirasii koroonaaf tumsuuf waliigaluusaanii ibsameera. ",sports
2336,"Taphattoonni duraanii fi ammaa Kilabii Kubbaa miilaa Buna Itoophiyaa ittisa vaayirasii koroonaaf deeggarsa meeshaalee gumaachan.

Kilabiin kubbaa miilaa beekkamaan biyyattii Bunni Itoophiyaa taphattootasaa duraaniifi ammaa waliin tahuun deeggarsa meeshaalee ittisa Vaayirasii Koroonaaf oolan gumaacheera.

Duras miseensonni waldaa fi koree hoji raawwachiiftuu kilabichaa dhuunfaasaaniin deeggarsa meeshaalee ittisaa taasisaniiru.

Deeggarsi kunis namoota harka qalleeyyiif kan keenmeedha.

Bifuma walfakkaatuun taphattoonni duraaniifi ammaa Qiddus Giyoorgis istaadiyeemii Finfinneetti argamuun hojii deeggarsa walitti qabuuf qabuuf karoorachuu himammeera.",sports
2337,"Koreen Olompikii Itoophiyaa ittisa Vaayirasii koroonaatiif Birrii miiliyoona 3 deeggare.

Ittisa vaayirasichaaf waamicha akka biyyaatti taasifameen dhaabbileen mootummaa fi dhuunfaa deeggasasaanii itti fufaniiru. Haaluma kanaan, Koreen Olompikii Itoophiyaas Birrii miiliyoona sadi arjoomuu beeksise.

Sektaroota Ispoortii Federaalaa keessaa torbee darbe Federeeshiniin Atleetiksii Itoophiyaa Birrii miiliyoona 1, Federeeshiniin Kubbaa miilaa Itoophiyaa Birrii kuma 500 ittisa vaayirasi koronaaf arjoomuun ni yaadatama.",sports
2338,"Atileetiin Gireet Biriiteen Mohammad Faarahhn Olompiikii Tookiyoon gara tiraakiitti akka deebihu dubbate. Shaampiyooniin Olompikii yeroo 4 Moo Faarah Olompiikii Tookiyoo bara 2020 irratti yeroo 5ffaaf Shaampiyoonii tahuuf Meetira kuma 10hn akka hirmaatu beeksiseera.

Shaampiyoonaa Atileetiksii Addunyaa bara 2017 Londanitti dorgomame irraatti yeroo 7ffaaf Shaampiyoonii erga tahee booda dorgommii Tiraakii dhaabuusaa beeksisee ture. Bara 2018 gara fiigicha daandiirratti kan deebihe Moo Faaraan Maaraatoonii Chiikaagoo sahaatii 2:05:11 rikoordii Awurooppaa fooyyeessuun kan injifate yoo tahu, Maaraatoonii Londaniin 3ffaa bahe.

Barana Maaraatoonii Londoniin 2:05:39 5ffaan xumure. Maratoonii Chikaagoo jiha darbe fiigameen ammoo 8ffaa bahe. 
Miidiyaa waliin turtii kan taasise Faarahhn Waggootaa itti aanan Maaraatoonii irratti hirmaachuun barbaada,Maraatoonii Chikaagoo injifachuun na gammachiiseera,
Maaratoonii Londaniin 3ffaa bahuun fooyyahaadha jedhe. Shaakalliin Maaraatooniif hojjetamu kan tiraakiitin faallaadha kan jedhu Faaran, 
Olompiikii Tookiyoon gara Tiraakiitti deebihuuf murteessera jedhe. Saffisa koo ammas hin dhabne,garuu shaakala cimaa taasisuun narraa eegama jedheera.",sports
2339," Dureeyyiin Ameerikaa kilabii Seeriyaa Itaali Roomaa bitaachuuf kilabicha waliin marihachaa akka jiran Roomaan beeksise.

Gareen Dureeyyii Ameerikaa Dan Freidkihn durfamuu idaa kilabicharra jiru dabalatee Yuuroo miiliyoona dhibba torbaa fi miiliyoona shantaman kilabicha dhuunfachuuf akka barbadantu gabaafamera.

Dureeyyiin kunneen kallattiin gaaffii kilabicha bitachuu akka hin dhiyeessine Roomaan beeksiseera.

Roomaan bara 2012 Dureeyyii USA James Pallotiin durfamuun kan bitame yoo tahu Pallot Pireszidaantii kilabichaa erga tahanii as kilabichi rakkoo maallaqaa keessaa bahu hin dandenye.

Romaan erga bara 2001 as waancaa ‘Scudeetoh fudhachuu hin dandeenye.",sports
2340,"-Pool Poogbaan tapha michoomaa deeggarsaaf oolu Firaansitti taphatameen leenjisaa tahun hirmaate.

Pogbaan tapha Maanchister Yuunayitid Burniley mohateen kan hin taphanne yoo tahu, Ole goonar Solshaayer Pogbaan miidhamarraa guutumatti bayyanachuu dhabuu isaaf boqonnaa kennuu dubbatan.

Gara Firaansi kan imale Poogbaan tapha deeggarsa gareen Poogbaa ‘all starsh jedhamu fi taphatoonni Giinii waliin taphatan hoggane.

Obboleewwan lamaan Poogbaa Maatiyaasii fi Filoorentiin garee Poogbahoo ‘alla starsh jedhamuf taphataniru.
Harmeen Pool pobaa Yeo Moribahn Fedeereshii kubbaa miilaa Giinii keessatti ambaasaddara kubbaa miilaa dubartoota tahuu hojjechaa jiru.

Taphataan sarara jidduu Maanchestar Yuunaayitid Pogbaan gaafa roobii tapha Piriimer Liigii Inglaand Maanchister Yuunayitid Arsenaal waliin taphatuuf gara kilabichaatti ni deebiha jedhameera.",sports
2341,"Komishiniin Ispoortii Federaalaa ijaarsa Isataadiyeemii biyyaalessaa marsaa 2ffaa akka hojjatuuf dhaabbata Ijaarsaa Chaayina Isteetis Injiineriingin waliin waliigaltee mallatteesse.

Sirna kanarratti komishnarri komiishinii Ispoortii Federaalaa Obbo Eeliyaas Shakur, Itti Aanaa Komishinaraa Komishinii Ispoortii Federaalaa,Obbo Duubee Jiloo dabalatee, Hoggantoonni dhaabbata Ijaarsaa Chaayinaa Isteetis Injiinariing fi keessummoonni biroos argamaniiru.

Bara 2008 irraa eegaluun dhaabbatuma ijaarsaa Chaayina Isteetis Ijiineriingiin ijaarsi isaa kan eegale Istaadiyeemii Biyyaalessaa Finfinnee Booletti ijaarramaa jiru Birrii Biiliyeenni 2.47 ol itti bahuun ijaarsi marsaa jalqabaa xumuramuun isaa ni yaadatama.

Ijaarsi marsaa jalqabaa hanqina sharafa alaa, daangaa kabachiisuu dhabuu fi dhimmoota biroon ijaarsisaa yeroo qabameefitti osoo hin xumuramin hafee ture.

Ijaarsa marsaa 2ffaa kanaaf xumuruuf Birrii Biiliyoona shanii ol ni barbaachisa jedhame.

Ijaaarsi marsaa 2ffaa kun baaxii uffisuu, teessowwan galchuu, Tiraakii fi marga uffisuu, Isaadiyeemota xixxiqoo fi iddoo shaakallii, iddoo dhaabbii konkolaataa faa of keessatti hamata.

Ijaarsi kun guyyoota 900 keessatti xumuruuf karoorri qabameera.

Yoo dandahame yeroo ijaarsicha sagnataa qabameefi asitti xumuruuf ni hojjenna kan jedhan, Komishinarri Kmishinii Isportii Federaalaa Obbo Eeliyaas Shakur. Ijaarsa kana xumuruuf akka walii galaatti Birrii Biiliyoona 8htubarbaachisa.
",sports
2342,"Shaampiyoonaan Atileetiksii guddattoota umurii 16,17 fi 18 gadii Itiyoophiyaa harha Istaadiyeemii Magariisa Asallaatti eegale.

Shaampiyoonaa kana irratti naannoo Amaaraan alatti naannolee fi bulchiinsi magaalotaa hunduu hirmaachaa jiru.giddu galli leenjii atileetiksii Dabrabiraanii fi Tantaas hirmaachaa jiru.

Shaampiyoonicha irratti atileetotni dhiiraa 176 dubarri 148 waliigalaan atileeyootni 324 hirmaachaa jiru.Dassaalenyi Sirnaatu gabaase.",sports
2343,"Waldorgommii kubbaa miilaa Mana Maree Waldaalee Kubba Miilaa Bahaafi Gidduu Galeessa Afrikaa (CECAFA) irratti hirmaachuuf taphattoota gartuu biyyaleessa Eertiraa gara Yugaandaa imalan keessa torba baduu isaani himame.

Dubbi himaan ‘CECAFAh Roogersi Muliindawa taphatoonni kun kan badan dorgommii isaanii fixanii gara biyya isaaniitti deebihuuf buufata xiyyaaraa Inteebee erga gahanii booda tahu BBChtti hima.

Kanaan dura kan badan hoteela isaanii keessaa ture. Amma garuu, buufata xiyyaaraa erga gahanii booda, ‘check-inh gochuu dhiisanii hiriyyoota isaani konkolaataa kireeffatanii isaan eegaa turan waliin badaniiru, jedha.

Taphatoonni kubbaa miilaa Eertiraa dorgommiif biyyaa isaaniitii erga bahanii boodaa yeroo badan kun kan jalqabaa miti.

Dhimma kanaratti miseensonni Federeeshinnii Kubbaa miilaa Eertiraa deebii akka nu kennanniif yaalii nuti taasifne hin milkoofne.

Onkololeessa darbe dorgommii ‘CECAFAh ganna 20 gadii irratti hirmaachuuf biyyaa isaaniitii kan bahan lammileen Eertiraa afur hooteela buufatan keessaa baduun isaanii ni yaadatama.

Dubbii himaan ‘CECAFAh Roogersi akkataa lammileen Eertiraa arfan jiha Onkololessaa keessa ittiin badan yemmuu yaadatu kana dubbata:

Kaampaalaa keessa lammilee Eertiraa hedduutu jira. Dorgommii isaan injifatan booda lammileen Eertira hedduu gara hoteela isaanii deemanii deggaarsa kennaafi turani.

Sana booda dorgomtoonni deeggartoota isaanii waliin wal makuun ture kan hoteelaa bahani. Nuti kamtu taphataadha kamtu deeggaraadha isa jedhu addaan baasuu hin dandeenye ture.

Taphatoonni kun baduu isaanii ‘CECAFAhn mootummaa Yugaandaa, Federeeshinii Ispoortii Yugaandaafi Yugaandaatti Imbaasii Eertiraa beeksisuu isaanii dubbi himaan kun dubbateera.

Taphattoonni hoteelaa osoo hin taanee maaliif buufata xiyyaraati badan isa jedhuuf  Biyyooti dorgommi kanarratti hirmaatan irraa namooti koree qopheessitu taasifne jiru, kan jedhan dubbi himaan kun, namootni isaan maqaan dhahaniifi jilli Eertiraa irra dhufan kun ogeessota kubbaa miilaa osoo hin taane miseensoota poolisii olaanaa Eertiraa tahuu isaanii hubanne, jedha.

Kanaaf namni kun hoteela taphoonni buufatan keessa waliin wan turaniif achiirraa baduu akka isaan hin dandeenye dubbatu.

Dorgommiin hanga dhumutti hoteelaa bahuu kan isaan hin dandeenye isaan hordofaa waan turreefi jechuun dubbata.

Taphattooni Eertiraa dorgommii Ispoortiif yeroo biyyaa bahan hundatti baduun isaani baayyee nu yaaddessaa jira kan jedhu Roojersi, kun Eertiraaf qofa osoo hin taanee kubbaa miilaa naannichaaf rakkoo kan fidu dha, jedha.

Akka CECAFAhtti kubbaa miilaa Eertiraa irraa fedhii guddaa qabna. Kubbaan miilaa isaanii ariitiin guddachaa jira.

Dorgommii ‘CECAFAh ganna 20 gadii irratti jalabultii tapha walakkaa xumuraa irratti ture taphattoonni arfan kan badani. Sana booda Eertiraan Keeniyaatiin 1 fi 0hn mohatamte.

Ijoolleen kun osoo hin badne tahee buhaan taphichaa kan biraa tahu dandah ture. Dorgommii isa ammaa irrattis dorgomtoota marsaa xumuraa turani.

Yeroo yeroon baduun isaanii mootummaan Eertiraa biyyaa bahu akka isaan dhorku taasisa. Kun ammoo dandeettiin kubbaa miilaa isaani akka hin guddanne taasisa jechuun yaaddoo isaani ibsaniiru.

Wagga waggaatti dargaggoonni Eertiraa jiranyaa foyyaahaa barbaacha Eertiraa gadhiisanii baqatu. Gabaasi 2016 irratti bahe tokko akka ibsutti, lammiilee Afrikaa biyya isaanii gadhiisanii bahan keessa irra jireessi lammilee Eertiraadha.

Eertiraa keessatti bilisummaan siyaasaafi taajilli looltummaa dirqamaa dhuma hin qabne sababoota biroo waliin dargaggoonni biyya isaani dhiisanii akka bahan kan taasisu tahuun isaa ni himama.",sports
2344,"Pirezedaantiin Federeshiinii Kubbaa Miilaa Itiyoophiyaa, Obbo Isaayyaas Jiraa Pireezdaantii Itti aanaa Seekaafaa tahuun filataman.

Yaahii Waliigalaa Waldaa Kubbaa Miilaa Biyyoota Bahaa fi Giddu galeessa Afrikaa CECAFA Yuugaandaatti taahame irratti Filannoo Pireezdaantii fi Pireezdaantii Itti aanaa filatameen Obboo Isaayyas Jiraa Pireezdaantii Itti aanaa tahuun filatamaniiru.

Lammiin Taanzaaniyaa Waaris Kaariyaa immoo Pireezdaantii Seekaafaa tahuun filamaniiru.

Koree Hojii Raawwachiiftuu irratti immoo, Obbo Isaayyas Abrah Eertiraa irraa,General Sakamanan Yuugaandaarraa filamaniiru.

Namoonni Filataman kunneen waggoota 4hn itti aanu Waldaa Kubbaa miilaa CECAFA ni hoogganu.

Federeeshiniin Kubbaa Miilaa Itiyoophiyaas Obbo Isaayyaas Jiraa Pireezdaantii Itti aanaa tahuun filamuusanitti gammaduu beeksissera.Dassaalenyi Sirnaatu gabaase.",sports
2345,"Piriimiyeer Liigii Ingilaandi torbee 17ffaan Maanchester Siitiin goolii 3-0hn Arsenaal mooheera.

Kevin De Bruynen gooliwwan lama, Rahim Sterling goolii tokko boqonnaan dura galchaniin Siitiin injifate.

Tootenhaam Hotispar dirree isaatiin ala goolii 2-1hn Wolvis yoo mohatu,  Lucas Moura fi   Jan Vertonghen  gooliwwan injifannoo Spurs galchaniiru.

Adama Traore  goolii tokkitti Wolvis mohamurraa hin baraarre galche.

Maanchester Yunaayitid Old Traforditti boodaa kahuun goolii tokko qixa  Evartan waliin xumure.

Evartan goolii taphataan Yunaayitid Victor Lindlof garee isaaratti galcheen dursaa ture.

Boqonnaan booda jijjiiramee kan seene Mason Green Wood daqiiqaa  77ffaaratti goolii qixxeesituu Manchesteriif galche.",sports
2346,"Dorgommii Walakkaa Maaraatoonii Yaadannoo Shaambal Abbabaa Biqilaa Kasamaa Jaappanitti dorgomameen Atileetonni Itiyoophiyaa  koorniyaa lachuunuu mohaniiru.

Dorgommii marsaa 14ffaa Yaadannoo Shaambal Abbabaa Biqilaatiif Kasamatti fiigameen dhiiraan Abiyoot Abinat, dubaraan ammoo Itaalammawu Sintaayyoo injifataniiru.

Dorgomicha Pirezidaantii Federeeshinii  Atileetiksii Itoophiyaa Komaandar Daraartuu Tulluu, Itti Gaafatamaa Waajjira Federeeshinichaa, Obbo Biililinyi Maaqoyyaa fi Ilma Abbabaa Biqilaa Yitinaayet Abbabaatu eegalchise.

Oduma Atileetiksii keessaa osoo hin baane Maaraatoonii Shenzen Chaayinatti fiigameen atileetonni Itoophiyaa olaantummaan xumuraniiru.

Waggoota shan booda gara dorgomiitti kan deebihe Taaddasaa Tolaa sahaatii 2:10:13 shaampiyoonii tahe.

Tafarraa Dabalaaa sakandii lamaan boodatti hafuun 2ffaa bahe.

Dubaraan Balaayinash Yaamii, Medihin G/Sillaasee fi Tsehaayi Dassaalanyi sadarkaa 1ffaa-3ffaatti bahaniiru.

Maaraatoonii Maalagaa Ispeenitti fiigameen Selaamwit Getnet riikardii bakkichaa fooyyessuun sahaatii 2:27:56 shaampiyoonii yoo taatu, Galaanee Sanbatee 2ffaan xumurte.",sports
2347,"Eliwuud Kiipchoogeen Ispoortessaa cimaa jedhamuun BBC  Ispoortiin filame.
Dhaabbanni Miidiyaa BBC Sports bara 1954 irraa eegaluun waggoota 65nan darbaniif ispoorteesitoota ciccimoo waggaa waggaan ni badhaasa.

Abbaan Riikardii Maaraatoonii Addunyaa Eliwuud Kiipchoogeen ammoo Ispoortessaa cimaa bara 2019 tahuun BBC Ispoortiin filameera

Kiipchoogeen Ostiiriyaa Veenaatti dorgommii Maaraatoonii sahaatii 1:59:40 kan fiige yoo tahu, baruma kana shaampiyoonii maaraatoonii Landan tahuun isaa ni yaadatama.

USA Ameerikaa waliin shaampiyoonii waancaa dubartoota Addunyaa kan taate Megan Rapino, dorgomtuun Jiimnaastikii USA Siimoon Baayelsi fi dorgomaan Golfi Tiger Woods kanneen US Ameerikaadhaa badhaasa kanaaf kaadhimamaniidha.

Afrikaa Kibbaa waliin shaampiyoonii waancaa Raagbii adduunyaa kan tahe dursaan taphattoota garichaa Siya Kolisi fi dorgomaan Kiriikeetii Awustiraaliyaa Steve Smith badhaasichaaf kaadhimamuun, Kipchogen caalamaniru.

Oduma wal fakkaatuun Kipchogen dorgommi Maaraatoonii London Ebla dhufu dorgomamuun shaampiyoonimmaa isaa itti fufsiisuuf ni fiiga jedhame. Kipchoogeen kan bara 2019 dabalatee yeroo afur shaampoyoonii maraatoonii London tahuun atileetii jalqabaati.",sports
2348,"Firaansi waggoota 20 booda Shaampiyoonii addunyaa akka taatuuf gaheen leenjisichaa olhaanaa ture.
Garee Firaansi bara 1998 shaampiyoonii addunyaa tahan keessaa tokko kan turan Deeshaam, bara 2012 asii leenjisummaan garicha hogganaa gara fooyyahinaatti fidaniiru.

Federeeshiniin kubbaa miilaa biyyattiis gahuumsa leenjisichaatti amanuun hanga bara 2022tti akka waliin turan waliigaltee dheeressaniifii jiru.

Leenjisaan ganna 51 Deeshaam Firaansi waancaa Awurooppaa bara 2020rratti akka hirmaattuuf gahee ol aanaa bahataniiru.

Erga bara 1976 hanga 1984 Mikeel Hidaalgoo waggoota 8fi jihoota 6f garichas leenjisanii Didiyer Deeshaam leenjisaa jalqabaa waggoota 10hf garicha leenjisan tahaniiru.",sports
2349,"Taphoota ramaddii E kilaboonni darban osoo adda hin bahin carraa dhumaan eda waliin morkataniin Liivarpuulii fi Naappoliin milkaahaniiru.
Gara Awustiriyaa imaluun  Reed buul Salisbargi waliin kan falmate Liivarpuul goolii 2fi 0 injifachuun ramaddicha 1ffaan  xumure.

Boqonnaan duraa goolii malee xumuramus, deebii garaagarummaa daqiiqaa 1 gidduutti  Nabi Keetaafi Muhaammas Saalaan gooliiwwan galchaniin injifannoon gonfataniiru.

Raamddichumaa Naappoliin goolii 4fi 0hn Geenki injifachuun 2ffaan darbuusaa mirkaneeffateera.

Arkaduuz Miliik taphaafi peenaalitiin gooliiwwan 3 galchuun hatrikii yoo hojjatu, Dires martiinsi goolii 4ffaa dabaleera.

Naappoliin kilabicha marsaa itti aanuuf kan dabarsan leenjisaasaa Kaarloo Anchelootii gaggeesseera.

Ramaddii Fhdhaa dursee darbuu mirkaneeffate Baarseloonaan goolii Karles Perez fi Ansu Fati galchaniin 2fi 0hn Intarmiilan injifate.

Raamddichaa Boorushiyaa Dortimuundis gooliiwwan Jaadon sanchoofi biranait gaklchaniin Salvia Piraa injifachuun sad 2ffaan marsaa itti anauuf dabruusaa mirkaneeffate.",sports
2350,"Qopheessummaa Yugaandaatiin dorgomamaa kan jiru Waancaa CECAFA kanaan, kaleessa ramaddii B irraa taphoonni 2 taphatamaniiru.
Goolii Muhaammad Namiir galcheen 1fi 0hn Keeniyaa dursaa kan boqonnaa kan baate Sudaan boodarra ni mohamte.

Hasan Abdallaafi Muusaa Oskaar boqonnaa deebii gooliiwwan injifannoo Keeniyaa mirkaneessite galchaniiru.

Ramaddichumaa Taanzaaniyaan goolii Ditraam Dichimbii galcheen 1fi 0hn Zanziibaar mohate.

Harhas itti fufuun ramaddii A irraa Burundiin-Jibuutii, Eritiriyaan-Yugaandaa waliin taphatu.

Gareen Biyyaalessa Itiyoophiyaa rakkoo bajataan dorgommicha keessaa hafuun ni yaadatama.",sports
2351,"Bara 2003 booda hirmaannaa Liigichaatti kan deebihe Sabbataan sochii boqonnaa duraan carraa qixa bahuu eegisfatee ture.
Boqonnaa deebii daqiiqaa 69ffaatti gooliin Abeel Yaaloo galche injifannoo Qiddus Giyoorgisiif gumaachitee jirti.

Torbee jalqabaan  Yunivarsitii Walwaloo Addigiraatiin kan mohame Sabbataan kaleessa taphattoota lammii alaa mallatteessifate fayyadamus injifachuuf hin carroomne.

Harha sahaatii 11 eegaluun tapha jalqabaa Sihuul Shireen kan mohame Bunni Itoophiyaa Jimmaa Abbaa Jifaar simata.

Abbaan Jifaar tapha jalqabaa Adaamaatti Baahirdaar waliin goolii malee qixa bahuun ligicha eegale.",sports
2352,"Itiyoophiyaan Dorgommii Seekaafaa Irratti Hin Hirmaatu – Federeeshinii Kubbaa Miilaa.

Gareen kubbaa miilaa Itiyoophiyaa Dorgommii Seekafaa Sanbata dhufu eegalamuu irratti kan hin hirmaanne tahuu Federeeshiniin Kubbaa Miilaa Itiyoophiyaa beeksise.

Tapha Sadaasa 27 hanga Muddee 9 bara 2012 biyya Ugaandaatti gaggeeffamu kana irratti gareen kubbaa miilaa Itiyoophiyaa carraa keessa jiraatus hirmaachuu akka hin dandeenye beeksisee jira.

Federeeshiniin kubbaa miilaa Itiyoophiyaa akka jedhetti baasiin bahuu fi faayidaan argamu waan wal hin madaalleef dorgommii kana irratti hin hirmaannu jedheera.

Federeeshinichatti Daarektarri sab quunamtii ummataa obbo Bahaaruu Xilahuun TOI tti akka himanitti federeeshinichi bajata xiqqoo qabu Seekaafaa kana irratti baasuun isaa faayidaa kan hin qabne tahuu ni amana jedheera.

Hirmaachuun keenyas faayyidaa tokko illee kan hin qabne dha jedhaniiru.",sports
2353,"Yeroo 2ffaaf maaraatooniirratti kan hirmaate Lihul, fageenyicha sahaatii 2 daqiiqaa 4 fi sekondii  30hn xumure.

Bahreeynii Al Hasan Abbasii, Keeniyaa Matiwu kisooriyoon 2ffaa fi 3ffaan xumuran.

    Atleetonni Itiyoophiyaa biroo Tsaggaayee kabbadaa fi Darribee Roobii wal duraa duubaan 4ffaa fi 9ffaa bahan.

Morkii dubaraan Asheetee Bakaree Diidoo Saahaatii 2 daqiiqaa 21fi sekondii 14hn xumuruun injifatte.Sahaatiin Asheeteen ittiin injifatte erga dorgommichi bara 1981 eegalamee dubartootaan sahaatii fooyyahaa jalqabaati.

Keeniyaadhaa Liidiyaa cherimooyi 2ffaa yoo baatu, atleetonni Itiyoophiyaa Timbiit waldagabreel fi Abarruu Makuriyaa 3ffaafi 4ffaa, 
amissee Fadisuu 10ffaa bahaniiru. 
Kaleessuma fiigicha daandiirraa Km 10 achuma Vaalensiyaatti dorgomameen, dubaraan atleetiin Itiyoophiyaa Tsiggee Hayilasillaaasee Abrahaa yoo injifattu, dhiiraan Siwiidinii Yoonaas Lendersan injifateera.",sports
2354,"KiristiyaanooRoonaldoo fi Lionel Mesin baroota kurnan darbaniin dabaree dabareen badhaasa kana argatan yoo tahu bara  kana FIFAn taphataa cimaa jedhamee kan badhaafame lammiin Kirooshiyaa Luuka Modiriichmilkah eera.

Luuka Modiriich Kiroshiyaa yeroo  jalqabaaf waancaa addunyaa xumuraaf akka geessuuf qoodasaa baheera; Riyaal Madiriid  yeroo 3 waliitti aansuun  waancaa Chaamipiyoonsi Liigii akka argatuuf qoodasaa baheera.
adhaasichi yeroo jalqabaatiif dargaggootaa fi taphattoota dubartoofillee kennameera.Badhaasni kun baroota 61hn darbaniif taphattoota dhiiraa qofaaf kennamaa turuunisaatiin qeeqamaa ture.",sports
2355,"Tapha deebii gulaallii Shaampiyoonsii Liigii Afriikaatiin Kilaba Jibuutii AS Jibuutii Telecoom waliin Har'a taphatamuuf qophaa'uu dubbataniiru.
Kilabiin Jimmaa Abbaa Jifaar bara 2009  Waancaa Liigii Olaanaa argatee deeggartoota isaa gammachiiseeture 2010 baruma Liigichatti guddateen gahumsa addaa mulhisee Shaampiyoonii Itoophiyaa  tahuu dandaheera.

Daangaan morkattummaa kilabichaa bara 2011tti ammoo morkii ardii Afriikaarratti ceheera.

Jimmaa Abbaa Jifaar Jibuutiitti imalee Kilaba AS Jibuuti Telekoom goolii 3fi 1hn injifatee deebihe.Tapha deebii harha Istaadiyeemii Finfinneetti taphatama.",sports
2356,"Kilabichi ibsa baasen Joosee Moriinon turtii kilabichaa keessatti tajaajila kenna turaniif galateeffachuun, gara fuula duraattis carraa gaarii hawwuufii ibseera.

Leenjisaan bakka Moriinoo buhu hanga qaxaramutti namni yeroof bakka buhu ni ifooma jechuun kilabichi beeksiseera.
Maanchistar Yunaayitid leenjisaa isaa Joosee Moriinoo gaggeessuu ibseera.
oosee Moriinon turtii waggaa 2 fi walakkaa booda kilabicha gadhiise.",sports
2357,"Kilabiin kubbaa miilaa Buna Itoophiyaa Kaasaayee Arraagee leenjisaa haaraa gochuun qacareera.

Leenjisaan haaraa kun Buna Itoophiyaa taphataaf taphataa kan ture yommuu tahu, bara dhufurraa jalqabee kilabcha leenjisuu jalqaba.

Kaasaayeen Ameerikaa irraa dhufuun Boordii kilabichaa waliin erga haasahee booda walii galteerra gaheera.

Taphni bara kanaas osoo hin xumuramiin duras taphoota gaggeeffaman irratti argamuun taphattoota filachuu akka gaggeessus waliigalameera.",sports
2358,"Googlee teeknooloojii kaansarii harmaa qoratu kalaquu beeksise.

Teeknooloojii namtolcheen kun ogeessota fayyaarra dandeettii adda baasuu akka qabu himameera.

Googlii fi qorattoonni kaansarii teeknooloojichaa haala dhibichaa ilaalchisee buhaa qorannoo sirrii ifa taasisuun, teeknooloojiin kun ogeessota fayyaa caalaa buhaa gaarii akka agarsiise ibsameera.

Teeknooloojichi dhibee kaansarii harmaa adda baasuuf dandeetti cimaa kan qabu yoo tahu, ragaa dhukkubsattootaa qabachuuf garuu dandeetti ogeessota fayyaatii gadi jedhameera.

Teeknooloojiin haaraan kun hirhina ogeessota fayyaa furuu akka dandahu eerameera.",technology
2359,"Finfinnee, Muddee 23, 2012 (FBC) – Ejensiin Hawaa Hindii yeroo jalqabaaf namoota 4 gara hawaatti erguuf qophiirra jiraachuu beeksiseera.

Karoorri kunis hanga bara Faranjootaa 2022tti hojii irra kan ooludha jedhame.

Biyyattiin Ameerikaa, Raashiyaa fi Chaayinaatti aanuun biyyoota addunyaa namoota gara Hawaatti ergan 4ffaffaa tahuuf abdiin hojjechaa jirti jedhameera.",technology
2360,"Magaalaa Finfinneetti wiirtuu tohannoo tiraafika ammayyaaha ijaaruuf waliigalteen mallattaahe

Finfinnee, Muddee 23, 2012 (FBC) – Magaalaa Finfinneetti baasii Birrii Miiliyoona 800 fi miiliyoonaa 31 wiirtuu tohannoo tiraafika ammayyaaha ijaaruuf Dhaabbata Kominikeeshinii fi Konistiraakshinii Chaayinaa /CCCC/ waliin waliigalteen mallattaahe.

Waliigaltichi Biiroo Bulchiinsa Konistiraakshinii magalaa Finfinnee fi Dhaabbata Kominikeeshinii fi Konistiraakshinii Chaayinaa gidduutti mallattaaheera.

Wiirtichi ragaawwaan tiraafikaa sassaabuu, ifaawwan tiraafikaa fi turtii yeroo kan jijjiruu fi hojiiwwaan tarkaanfiwwan garagaraa akka fudhatu ni taasisa jedhame.

Dabalataniis konkolaachistoonni haala tiraafika daandii dursanii akka beekanii fi dandii biroo akka filataniif raga kennuu, konkolaachistoota seera tiraafika cabsaan adda baasuu akkasumas ragaawwaan nageenyaa fi balaa tiraafikaa qaama ilaaluuf yeroo ni gabaasa.

Proojaktichi xumuramuun tajaajilaaf siha gahu balaan tiraafikaa magaalichatti muldhatu ni fooyyaha jedhameera.

Wiirtichi baatii 18 keessatti ijaarsi isaa akka xumuramu eerameera.",technology
2361,"Meeshaan nageenya namtolchee AI jedhamu dhibee kaanserii harmaa qorachuurra darbee, ogeessoota fayyaa caalaa tohannoo akka taasisu ibsameera.

Meeshichi kaanserii harmaa qorachuurra darbee, ogeessoota fayyaa caalaa tohannoo akka taasisu ogeeyyoonni fayyaa mirkaneessaniiru.

Gareen ogeeyyii fayyaa iddoo garaagaraa irraa walitti babahaan meeshaa kanaan qorannoo yaalii dubartoota kuma 29 irratti akka taasisan himaniiru.

Haluuma kanaan kaanserii harmaarratti ogeeyyoonni Raadiyoolojii jaha meeshichii buhaa qabeessaa tahu ibsaniiru.

Meeshaan kun hojii ogeeyyoonni fayyaa hojjeetaniin waliin wal bira qabamee yoo ilaalamu meeshichi buha qabeessaa tahu mirkanaaheera.",technology
2362,"Biskileettiin humna elektiriikaan hojjetuu fi bishaanirra imaluu dandeessu gabaarra oolte.

Dhaabbanni Niiwzilaand Maantaa 5 jedhamu biskileettii XE 1 humna elektiriikatiin hojjettuu fi bishaanirra imaluu dandeessu hojjeteera.

Dhaabbatichi biskileettittii Laas Veegaasitti agarsiisaf dhiyeessuun beeksifateera.

Biskileetittiin Peedaaliin kan hojjettu yoo taatu, al takko baatirii guuttannaan sa'aa 1f oofun ni danda'ama.

Biskileetiiin haaraan tun sahatii takkatti hanga kiilo meetira 20.9 imaluu ni dandeessi.

Biskileettii haaraa tanaaf gatiin gurgurtaa Paawundiin kumni 6 tilmaamameefira.

Biskileettii tana hojjechuuf wagga 10 itti fudhachuu dhaabbatichi beeksiseera.",technology
2363,"Chaayinaan baabura saffisaa fi ammayyaahaa addunyaaf kan jalqabaa tahe tajaajilarra oolchite.

Chaayinaan Doolaara biiliyoona 9n hojjettee kan dhiyeessite, baabura saffisaa fi ammayyaahaa addunyaaf kan jalqabaa tahe tajaajila laachuu eegale.

Baaburichi konkolaachisaa malee ofiin isa imalu yoo tahu, tajaajilli intarneetii 5G itti tolfameera.",technology
2364,"Finfinnee, Muddee 21, 2012 (FBC) - Meeshaan elektirooniiksii ragaa barnoota sobaa adda baasu qophaahaa jiraachun ibsame.

Meeshaan elektirooniiksii diijiitaalaa ragaa barnootaa adda baasu kun waltahiinsa Ministeera Barnootaa fi Biiroo Pabliik Sarviisii fi Misooma Qabeenya Namaa Oromiyaatin kan qophaa'edha.

Biiron Pabliik Sarviisii fi Misooma Qabeenya Namaa Oromiyaa biirolee mootummaa keessatti ragaalee barnoota sobaa saaxiluu fi tarkaanfii fudhachuu irratti tarsiimoo baasee, hojjechaa akka jiru hogganaan biiricha Dooktar Biqilaa Hurrisaa Faanaa Broodkaastiing Koorporeetitti himaniiru.

Bara 2009 ragaalee barnootatiin walqabatee kenniinsa tajaajilaa fi bulchiinsa gaarii irratti yaaddoo guddaan uumameet ture.

Biirichi eeruuwwan argateenii fi sakattanhiinsa taasiseen ragaawwan barnoota sobaa hedduu adda baasaa tureera jedhan hoggantichi.

Dooktar Biqilaa Hurrisaan yeroo ammaa ragaalee barnootaa sobaatin namoonni kuma 15 ta'an to'atamuun seeraaf akka dhiyaatan taasifameera jedhan.

Marsaa jalqabaatin namoonni akka of saaxilaniif carraan turtii baatii tokko laatameet ture.

Kanaanis namoonni kuma 6 fi 400 ol ta'an of saaxiluun dhiifamni godhameefii sadarkaa irraa turanirraa qadi bu'anii akka mindeeffaman taasifameera.

Kana boodas adeemsi ragaalee barnootaa qorachuu hojimaata mataa isaa danda'e ta'ee akka itti fufu mootummaan kallattii kaa'uus ibsu Dooktar Biqilaan.

Ministeera Barnootaa jalatti qaamni dhimma ragaalee barnootaa qoratu hundaa'uu isaa kan himan Dooktar Biqilaan, biirichis karaa meeshaalee elektirooniiksii dijiitaalaan dhaabbillee barnootaa waliin walitti dhiyeenyan dhimma ragaa barnootaa qorachuu fi sakatta'uu irraatti akka hojjetu himaniiru jechuun Yaaddessaa Geetaachootu gabaase.",technology
2365,"Finfinnee, Muddee 30, 2012 (FBC) - Magaalaa Finfinneetti tajaajila kaffaltii tiraafikaa Wiixataa eegalee baankota 5tti laachuf qophiin taasifameera.

Itti aanaan kantiibaa magaalaa Finfinnee Injiinar Taakkalaa Uumaan kaffaltii tiraafikaa ammayyaa'aa taasisuuf qooda fudhattoota waliin mari'ataniiru.

Tajajailli ""Lahuulluu"" ega adda citeen booda kaffaltiin tiraafikaa dameewwan Baankii Daldalaa qofatti laatamaa tureera.

Kunis konkolaachistoonni akka rakkatanii fi dabaree dheeraa akka eeggatan isaan saaxileera.

Tajaajilicha si'ataa fi ammayyaa'aa taasisuuf konkolaachistoonni bilbila harkaa fayyadamanii kaffaltii akka raawwatan taasisuuf Iityoo Teelekoom waliin hojjetamaa jira.

Tajaajilli kunis torbee lama keessatti ni diriirfama jedhameera.

Dabalataan appiliikeeshinootatti dhimma ba'uun kaffaltichi akka raawwatamuuf sochiin eegaleera.

Tajaajila kaffaltii kana Baankii Daldalaa Ityoophiyaa, Baankii Hojii Gamtaa Oromiyaa, Baankii Awaash, Baankii Abisiiniyaa fi Daashanitti laachuun ni eegalama.",technology
2366,"Finfinnee, Muddee 30, 2012 (FBC) – Iityoo -Teeleekoom miidhaa buhuraalee misoomaa irra gaheen jihoottan 6n darbanitti Birrii miiliyoona 100 dhabuu isaa beeksiseera.

Buhuura misoomaa 547 irra miidhaan kan gahe yoo tahu, miidhaan kun itti yaadamee kan raawwatame tahuu hoji raawwachiiftuun Iityoo-Teeleekoom aadde Fireehiyiwat Taammiruun dubbataniiru.

Eegdota buhuuraalee misoomaa irra saamtoota kanneenin miidhaan gahuus ibsaniiru.

Qaamoleen faaybarii fi koopparii irratti saamicha raawwatan toohannoo jala oolanii adabbiin barsiisaa ta'e irratti laatameera.

Yakkichi yeroodhaa yerootti dabalaa dhufuus aadde Fireehiywat himaniiru.

Dhimmichi qaama hundaan xiyyeeffannoo yoo hin arganne qulqullinaa fi waliingahiinsa irratti gufuu cimaa taha jedhaniiru.

Rakkinicha ittisuuf yeroo itti aanutti dhimmoota hojjetamuu qabanirratti mariin kan gaggeeffamu tahuu ibsaniiru.
Finfinneetti tajaajila kaffaltii tiraafikaa Wiixata dhufurraa eegalee baankota 5'tti kennuuf qophiin xummuramuusaa hime.

Kantiibaa Itti aanaan Finfinnee Injiinar Taakkalaa Uumaan kaffaltii tiraafikaa ammayyaa'aa hojiirra oolchuuf dhimmamtoota waliin mari'ataniiru.

Tajajailli ""Lahuulluu"" ega dhaabbatee as kaffaltiin tiraafikaa dameewwan Baankii Daldalaa qofatti kennamaa tureera;kun ammoo konkolaachistoonni akka yeroo fi qabeenyasaanii akka qisaasessaniis sababa ta'eera.

Tajaajilicha si'ataa fi ammayyaa'aa taasisuuf konkolaachistoonni bilbila harkaa fayyadamanii kaffaltii akka raawwatan gochuuf Iityoo Teelekoom waliin hojjetamaa jira jedhameera.

Kana malees Moosaajiiwwanitti gargaaramuun kaffaltichi akka raawwatamuuf hojetamaa jira.

Tajaajila kaffaltii kana Baankii Daldalaa Ityoophiyaa, Baankii Hojii Gamtaa Oromiyaa, Baankii Awaash, Baankii Abisiiniyaa fi Daashanitti kennuun ni eegalama jedhameera.",technology
2367,"Akkawuntootni Feesbuukii sobaa suuraa fuula namoota lafarratti hin uumamne fayyadamaa akka jiran dhaga'ame.
Suuraa fuula namoota lafarratti hin uumamne fayyadamuun fayyadamtoota feesbuukii biroo goyyomsuu fi siistema dhaabbatichaa dogooggorsuuf carraaqa akka jiran dhaabbanni feesbuukii beeksiseera.
Akka ogeessoonni akkaawuntii sobaa kana gamaaggamanitti, suuraan sobaa kana fakkaatu eessattuu suuraa muldhate hin beekne yoo ta'ellee, miidiyaale hawaasaa tokko tokkorratti qaama duula gama tokko tahuun yeroo tajaajilu kan argan yeroo jalqabaa tahuu himaniiru.",technology
2368,"Jaappaan Xiyyaarotaa fi Doonii  waraanaa gara Baha giddugaleessatti erguuf jetti

Jaappaan dooniwwaan daldalaa isheerraa miidhaa eeguuf doonii fi xiyyaarota sakkatahinsaa gara Baha giddugaleessatti erguuf akka jettu dhagahame.

Waldhibdeen Baha giduugaleessa Jaappaan akka yaadessaa jirutu himame.

Dubbiin himaan mootummaa Jaappaan akka ibsanitti biyyattin waggaatti gaazii hin calalamiin bittu keessaa %90 kan argattu naannoo kanaati jedhan.

Muummeen Ministira Sheenzoo Abee buhuura murtee kaabineen dabarseen doonii waraanaa heliikoopteroota baataanii fi xiyyaroota sakkatahinsa P-3C jedhaman sadi gara naannichatti ni ergamu jedhaniiru.

Balaan tasaa yoo mudate naannichatti kan ergamaan doonii fi xiyaaronni Jaappaan tarkaanfii akka fudhatan ministeerri raayyaa ittisaa ajaja dabarsaniiru.",technology
2369,"Dhaabbanni Huwaawwee mootummaa Chaayinaa fi dhabbiilee biroon waliin walitti dhufeenya akka hinqabne beeksise.

Dhaabbanni Huwaawwee mootummaa Chaayinaa fi dhaabbilee biroo irraa deggeersii ni taasifaama kan jedhuu fudhatama dhabsiisera.

Barruun Weel Street akka  gabaasetti, karaa garaagaraan mootummaa Chaayinaa dhaabbatichaaf deeggarsa Doolaraa Ameerika Biiliyoona 75 taasiseera ragaa jedhuu qabatee baheera.

Dhaabatichi garuu deeggarsi dhaabilee biroos tahee mootummaa Chaayinaarra deeggarsi akka hin taasifamne ibseera.

Dhaabbanni Huwaawwee gabasaa barruu Weel Street kuffiisuun gochaa maqaa balleessiin seeraa akka gafatuu beeksiseera.",technology
2370,"Saatalaayitiin Ityoophiyaa torbee darbe gara Hawaatti furgugsite suuraa jalqabaa Hawaarra kaafte ergite.

Lafa kan qorattuu fi ragaa suuraan galmeessuun kan walitti qabdu mogaasti ""ETRSS-1"" kan kennameef saatalaayitiin Ityoophiyaa jalqabaa suuraa jalqabaa hawaarraa kaafte erguun ishee ibsame.

Saatalaayitittiin Jimaata darbe buufata saatalaayitii Chaayinaatii gara hawaatti furgugfamuun ishee ni yaadatama.

Jijjiirama qabeenya qilleensaa tohachuuf, qorannoo fi qohannoo qonnaa waliin walqabate hojjechuu fi damee biroo irratti hojii buhuraalee misoomaa raawwachuu dandeessi jedhame.

 

Chaayinaatti ambaasaaddarri Ityoophiyaa Ambaasaaddar Tashoomaa Togaa suuraa jalqabaa ifoomsaniiru.

Haatahutii suurichi naannoo kam akka agarsiisu hin ibsamne.",technology
2371,"Mootorollaan karoora bilbila moodeelii haaraa ‘Razrh jedhamu gabaarra oolchuuf qabatee ture dabarsuusaa ibse.

Kunis bilbila dachahu kan bara Faranjoota 2015htti gabaarra oolee ture bifa haaraan hojjachuun gabaatti dhiyeessuuf ture.

Bilbilli jedhame kun gatiinsaa Birrii 45,000 yoo tahu, Muddee 26 gara Ameerikaa ergamuuf ture.

Dhaabbanni Lenoovoo beekkamtii ‘Razrh argate kana dhiheessii keenyaa nu jalaa xiqqeesseera jechuun qeeqeera.

Kunis fakkeenya rakkina bilbilli dachahu qabu kan agarsiisuudha.

Motoroollaan garuu bilbilicha gabaarra oolchuuf turtiin taasifame ""dheeraadha"" jedhe hinyaadau.

Tahus garuu hamma ammaatti bilbilli haarofti kun gabaarra yoom akka oolu ifa hin goone.

Gaazexeessaan BBC Kiriis Fooks, yeroon bilbila ‘Razrh kana qabachuuf yaaluun qaama qaamasaa irratti rakkoolee tokko tokko argeera – yeroo iskiriiniin qaama bilbilaa kan biraarraa adda bahu haala mijataa taheen miti jechuun hima.

Yeroo gatiin bilbilichaa Birrii 45,000 jedhamee bahu qaaliidha jedhamee ture.

Achi boodas garuu gatiin isaa dhaabbata morkattootaa bilbila dachahu oomishan lamaan – ‘Samsungh Birrii 59,400 fi ‘Huawei Mate Xh immoo Birrii 78,000 dha.

Kanaafu, gatiin ‘Razrh bilbiloota kan biroo waliin wal bira qabamee yoo ilaallamu gatii xiqqaadha.

Dhaabbanni ‘Samsungh bilbila dachahu isaa kan jalqabaa jiha Ebla keessa gabaarra oolchuuf ture eega maamiltoota irraa komii bilbilichii fi iskiriinichi cabe jedhu isa gahe booda yeroo gabaarra oolchu tursiiseera.

‘Huaweih gama isaatiin rakkinni bilbila ‘Samsungh mudate akka dhaabbatichi bilbila dachahu ‘Mate Xh irra deebiin ilaaluuf na taasiseera jedheera.

Dhaabbileen bilbilaa lameen bilbilootasaanii wal duraa duubaan gabaarra akka oolchan- bilbilli Samsung ‘Foldh jiha Fulbaana keessa yoo tahan, ‘Mate Xh immoo jiha Sadaasa keessa gabaarra oole.",technology
2372," Hojii Raawwachiisaan Booyiing; Deeniis Muuliinbarg hojiirraa gaggeeffamaniiru.

Hoji raawwachiisaan Booyiing Deeniis Muuliinbarg sababii oomisha Booyiing, xiyyaara Maaks 737 hojiirraa gaggeeffamaniiru.

Xiyyaaricharra balaan qaqqabuu fi sanaan booda oomishaa fi hojii dhaabuu isaatin dhaabbatichi kisaaraaf saaxilameera.

Booyiing oomisha isaa gara gabaatti deebisuuf hojjechaa jiras jedhameera. Yeroodhaf garuu amma rakkoo isa mudate sirreeffatutti balalii dhoorkameera.

Dhaabbatichi bakka hoji raawwachiisaa hojiirraa gaggeeffamanii Deeviid Chaalhoon hojii raawwachiisaa olaanaa taasisuun muudera.

Boordiin dhaabbata Booyiing jijjiirraan gaggeessaa taasifamuun dhaabbatichaa fi maammiltootaaf amanamummaa dabaluuf akka tahe ibseera.

Xiyyarri Maaks 737 Indooneezhiyaa fi Ityoophiyaatti balaan erga irra qaqqabeen booda balallii akka hin taasifne ugguramuun isaa ni yaadatama.",technology
2373," Saatalaayitiin Ityoophiyaan harha gara hawaatti ergite dargaggootarratti dammaqina gaarii uuma jedhan ministirri Ministeera Dubartoota, Daahimmanii fi Dargaggootaa FDRI aadde Yaalam Tsaggaay.

Waltajjiin ‘Yuuz Koonneekt Ityoophiyaah magaalaa Finfinnee Hoteela Skaay Laayititti gaggeeffamaa jira.

Ministirittiin waltajjicharratti haasaa taasisaniin dargaggoonni nageenyaa fi misooma biyyaatif hojjechuu qabu jedhan.

Mootummaan Ityoopiyaas rakkoo carraa hoji dhabdummaa dargaggootaa furuuf hojjechaa jira jedhan aadde Yaalam Tsaggaay.

Dameen dhuunfaa fi miti mootummaa gaaffii dargaggootaa deebisuu keessatti sochiilee mootummaa akka deeggaran gaafataniiru.

Sagantaan ‘Yuuz Koonneekth walitti dhufeenya dargaggoota Afrikaa cimsuuf bara Faranjootaa 2012 preezdaantii Ruwaandaa Pool Kaagaametiin kan jalqabamedha.

‘Yuuz Koonneekt Ityoophiyaah yoo jalqabamu kan hundaahe, dargaggoonni nageenya, demokraasii fi misoomarratti akka hirmaatan, carraa hojii uumuu, waggaa guutuu hojii tola ooltummaa akka hojjetan, dargaggoota hoggansaaf gahoomsuu fi walqixxummaa koorniyaa mirkaneessufi.

Waltajjii kanarratti dargaggoonni, qondaaltonni mootummaa, ambaasaaddaroonnii fi hirmaattonni damee dhuunfaa argamaniiru.
",technology
2374," Ityoophiyaan saatalaayitiishee jalqabaa gara hawaatti ergite.

Saatalaayitittiin buufata furgugsaa saatalaayitii Chaayinaatii harha ganama gara hawaatti ergamteetti.

Saatalaayitittiin aardii daawwachuu fi suuraan galmeessuun ragaa sassaabdi.

Mooggaasni ""ETRSS-1"" jedhu kennameefira.

Guddina biyyaa keessatti gahee olaanaa ni taphattis jedhameera.

Jijjiirrama qabeenya qilleensaa tohachuu, qorannoo fi qohannaa qonnaa gaggeessuu, hojiilee buhuuraalee misooamaa hojjechuuf ni gargaarti.

Buufata furgugsaa saatalaayitii Chaayinaatti, bakka qondaaltonni mootummaa argamanitti sirni saatalaayitittii hawaatti ol erguu raawwateera.

Oobsarvaatoorii Spees Saayinsii Inxooxxoottis itti aanaan muummee ministiraa obbo Dammaqaa Makoonnan, qondaaltonni mootummaa biroo sirnicha kallattiin hordofaa turaniiru.

Harhaa eegalee magaalaa Finfinneetti qophiin sirnicha agrsiisuu fi yaadachiisu ni qophaaha.

Obbo Dammaqaan haasaa taasisaniin saatalaayitittiin guddinaa fi badhaadhina Ityoophiyaa keessatti gahee olaanaa ni taphatti jedhaniiru.

Misoomni teeknooloojii imala dorgomtummaaf kahumsa ciminaati jedhan.

Namoota dhuunfaa fi dhaabbilee proojaktichi akka dhugoomu tumsa taasisanis galateeffataniiru.
",technology
2375," Saatalaayitiin Ityoophiyaan Jimaata dhuftu gara hawaatti furgugsitu ragaalee funaanuun dhaabbileedhaf erguun gumaacha olaanaa kan qabaattu tahuun ibsame.

Inistiitiyuutiin Spees Saayinsii fi Teeknooloojii Ityoophiyaa akka beeksisetti, Ityoophiyaan saatalaayitiishee jalqabaa gara hawaatti erguuf qophii xumurteetti.

Saatalaayitittiinis Jimaata, Muddee 10,2012 gara hawaatti ni furgugfamti.

Hojichaaf mootummaa Chaayinaa waliin waliigalteen ega mallatteeffame, bara 2008 eegalee waggoota 4 fudhachuun eerameera.

Yuunvarsiitii Meetroopooliitaan Kootabeetti fiiziistii fi gargaaraan ogeessaa Inistiitiyuutii Spees Saayinsii fi Teeknooloojii Ityoophiyaa Dooktar Geetinnat Fallaqaan, biyyoota guddinarra jiranitti saatalaayitiin kan hin yaadamne tahus, faayidaa hedduu qabaachuusaa ibsu.

Saatalaayitiin gara hawaatti ergamtus daawwii lafaaf kan ooltu yookin ‘riimoot seensiingh akka taate ibsu.

Teeknooloojiin saatalaayitii kanaa dameewwan biroottis ceehuu akka qabu ibsu.

Inistiitiyuutichatti daayreektarri misooma qorannaa fi oppireeshinii saatalaayitii Yiliqaal Chaalaw saatalaayiticha ogeeyyiin Ityoophiyaa fi Chaayinaa diizaayin gochuu himu.

Proojakticharratti Ityoophiyaanonni 20 kan hirmaatan yammuu tahu, 5 dubartoota tahuu himaniiru.

Tigist Abrahaamtu gabaase.
",technology
2376,"Magaalaan Landan konkolaattota bobahaa fayyadaman dhoorkufi.

Dhiibbaa jijjiirama qabeenya qilleensaa hirhisuuf, Landan keessa konkolaattonni bobahaa fayyadaman kan dhoorkaman tahuu magaalattiin beeksiste.

Dhoorkaan kun yaalii baatii 8 booda hojiirra olee jedhameera.

Haluuma kanaan magaalittiitti konkolaattonni humna elektiriikaan hojjetanii fi imaltoonni lafoo qofti akka sochahan tahuun ibsameera.

Konkolaattonni balfa deddeebisanii fi balaa tasaa garuu sochohuu ni dandahu.

Dhoorkiin kun daandiiwwan akka hin dhiphannee fi balaan tiraafikaa akka hirhatu gumaacha ni qabaata jedhameera.

Dabalataan jijjiirrama qabeenya qilleensaa fooyyessuuf ni gargaara jedhameera.",technology
2377,"Booyiing oomisha Maaks 737 Amajjiirraa kaasee yeroodhaf dhaabufi.

Booyiing balaa hamaa gosa xiyyaarichaarra siha lama mudateen booda oomisha hin dhaabne ture.

Yaatahuutii amma yeroodhaf oomisha dhaabun dirqii akka itti tahe beeksiseera.

Balaa Booyiingirra Indooneezhiyaa fi Ityoophiyaatti qaqqabeen imaltoonni 300 ol lubbuu isaanii dhabuun ni yaadatama.

Dhaabbatichi rakkoo mudate qoratee adda baasuun amma dhuma bara Faranjootaa kanaatti qilleensatti deebihuun yaadasaa ture.

Dhaabbanni Tohannoo Ameerikaa garuu xiyyaaricha ammatti tajajailatti deebisuunwaan hin yaadamne tahuu beeksiseera.

Booyiing dhaabbata Ameerikaa jabaa oomishasaa gara alaatti erguun beekamudha.

Oomisha dhaabun isaa hojjettoota hirhisuun wal hinqabatu; diinagdeedhan malee jedheera ibsa baasen.

Dhaabbanni Tohannoo Ameerikaa akka beeksisetti Booyiing tajaajila imalaatti deebihuuf fooyyessa diizaayinaa taasisuu qaba.

Booyiing gama isaatin sirna tohannaa xiyyaarichaarratti fooyyessa taasisuu beeksiseet ture.

Dhaabbatichi akka jedhutti xiyyaarota Maaks 737 dhibba 4 kuusaa keessaa qaba.

Daandileen qilleensaa biyyoota addaddaas xiyyaaricha fudhachuuf oomisha ajajataniit turan.

Kun ammoo injiinaroonni dhaabbatichaa rakkoo mudateera jedhame maqsuuf carraa nuuf laatan abdachiiset ture.

Xiyyaaricha gabaa keessaa baasun Booyiing Doolaara Ameerikaa biiliyoona 9 akka dhabu isa taasiseera.
",technology
2378,"Tajaajilamtoonni Intarneetii Ityoophiyaa keessatti argaman dhibbeentaan 59.5 lakkoofsa bilbilaa akka jecha hiccitiitti (Password)kan fayyadaman tahuu qorannoon ni mulhisa.

Tajaajilamtoonni kunneen lakka bilbilaa akka jecha hiccitiitti fayyadamuun isaanii akka ciminaatti kan ilaalaan tahuu qorannoon ni agarsiisa.

Hanni saaybarii sadarkaa addunyaatti hammaachaa akka dhufe ibsameera.

Hubannoon nageeny saaybarii Ityoophiyaa gadi aanaa tahuu qorannoon Ejansiin Odeeffannoon Nageenyaa gaggeesse ni mulhisa.

Ejansichi bara 2011 namoota dhuunfaa kuma 1 fi 635 irratti qorannoo malaallii nageenya saaybarii gaggeesseera.

Namoota qorannoon irratti taasiifame keessaa dhibbeentaan 59.5 lakkoofsa bilbilaa akka jecha hicciitiitti fayyadamuu isaanii akka cimanaatti kanneen fudhataniidha.

Dhibbeentaan 59.1 ammoo jecha hiccitii isaanii iddoo ifa tahetti barreessuun kanneen kaahaniidha jedha qoranichi.

Akka qorannichi agarsiisuutti dhibbeentaan 67.6 ammoo odeeffannoon miidiyaalee hawaasaa irratti gadhiifamu hundi odeeffannoo dhugaadha jedhanii kanneen fudhataniidha.

Yaatahuutii nageenyi Saaybarii dhimma akka salphaatti ilaallamu akka hintaanee fi xiyyeeffannoo olaanaa kan barbaadu tahu ragaan qorannoo Ejansii nageenya odeefannoon hojjetame ni mulhisa.
",technology
2379,"Dhabbilee fi ogeessoonni teeknooloojii Ityoophiyaa fi Hindii waltahinsa qindoominaan hojjechuuf isaan gargaaru uumaan

Guyyoota shaniif gaggeeffamaa kan ture fooramiin walitti hidhamiinsa gabaa Innooveeshinii fi Teeknooloojii Ityoo-Hindii rawwaateera.

Kanaaniis, walitti hidhamiinsa gabaa innooveeshinii fi teeknooloojii uumuu fi ceehumsa taasisuuf waliigaltee Ityoophiyaa fi Hindi gidduutti uumame gara hojiitti galameera.

Buhuuruma kanaan ogeessoonni teeknooloojii Hindii 25 fi dhaabbileen 57 ogeessotaa fi dhaabbilee Ityoophiyaa waliin hojjechuuf walii galtee uumuu ministeerri innooveshinii fi teeknooloojii beeksiseera.
",technology
2380," Inistiitiyuutiin Teeknooloojii Saayinsii Hawaa Ityoophiyaa Saatalaayitii jalqabaa qorannoo dacheef gara Hawaatti Muddee 10, 2012 ergamtu sababeeffachuun guyyaa harhaa eegalee Daawwannaaf banaa tahuu ibsame.

Daawwannichi kan eegalame jila miseensota koree dhaabbii mana mare bakka buhoota ummataa Afh yaahiin durfamuun yoo tahu, Ministirri Geejjibaa fi aangahoonni olaanoon mootummaa federaalaa irratti argamaniiru.

Baniinsa sagantichaa irratti dubbii kana taasiisan Ministeer Deettaan Ministira Innooveeshinii fi Teeknooloojii Dooktar Injiiner Geetahuun Makuriyaa, jalqabbiin kun kan jajjabbeeffamu yoo tahu, waggoota sadin dhufan keessatti Saatalaayitii Koomiiniikeeshinii fi Biroodkaasti gara hawaatti furguuguf qophiin duraa taasiifamaa jiraachuu dubbachuu isaanii ragaan Ministirichaa argame ni mulhisa.
",technology
2381,"Hojiin dhaabbii tarbaayinoota madda anniisaa bubbee Ayshaa, 6 xumurame

Tarbaayinoonni dhaabaman hojii yaalidhaaf qophii tahuu hoji gaggeessaan proojaktichaa obbo Taarraqany Qalamuun ibsaniiru.

Hojii yaalii kanas jalqabuuf diriirsi sarara keessoo hojjetamaa jira jedhan obbo Taarraqany.

Hojicha jalqabsiisuuf buufataaleen raabsaa, kuusaa biyyoolessaatin walqunnamsiifamuu qabu.

Ijaarsa buufata raabsaa, sarara dabarsituu, dhaabbii taawarii fi diriirsa haadaarratti xiyyeeffannaan hojjetamaa jira jedhan.

Proojaktichi tarbaayinoota 48, tokkoon tokkoon isaanii anniisaa meeggaa waatii 2.5 maddisiisan qaba.

Hojiin koonkiriitii tarbaayinoota 34 raawwatameera.

Proojakticha dhuma bara 2011tti xumuruun karoorfamee turus sababoota addaddaan amma ammaatti harkifateera.

Keessa deebii karooratiin ijaarsisaa %46.6 irra gaheera.

Proojaktichi naannoo Somaalee; Ayshaa Dawwalleetti ijaarramaa jira.

Ijaarsichaaf %15 mootummaa Ityoophiyaa, %85 ammoo Baankii Egziim Chaayinaatu dandaha.

Baajanni Doolaara Ameerikaa miiliyoonni dhibbi 2 fi miiliyoonni 57.2 ramadameefit ture.
",technology
2382,"Dhaabbilee Teekinooloojii Hindii 31 torbaan Innoveshinii fi Teekinooloojii Ityoo-Hindii hirmmaachuuf Finfinnee galaniiru.

Hojii kalaqaa gara daldalaatti galchuu fi oomishoota teekinooloojii Hindii akkasumaas beekumsa teekinooloojii Hindii gara Ityoophiyaatti ceesisuuf yaadame kan qophaahedha.

Saganticharratti argamuun haasaa kan taasisaan Ministiri Ministira Innoveshinii fi Teekinooloojii Dooktar Injiinar Geetaahuun Makuriyaa Ityoophiyaan damichaan Hindirraa waan hedduu akka barattu dubbataniiru.

Dooktar Injiinar Geetaahuun guddinni oomisha waliigalaa sadarkaa gaarirra akka gahu mootummaan hojjechaa jira. Kanaafi gabaa teelekoom damee dhuunfaaf kan saaqe jedhan.

Ityoophiyaatti ambaasaaddarri Hindii Anuurg Sirvaastaavaa Hindiin qabeenya beekkumsa qabdu Afrikaanootaaf qooduu akka barbaadduu hubachiisaniiru.
",technology
2383," Addunyaa kana irratti yeroo jalqabaaf roobootonni lubbuu qaban hojjetamuu isaanii qorannoon ifoosme.

Saayintiistonni Ameerikaa roobootota lubbuu qabanii fi ofiin of suphuu dandahan seelii raachaa irraa hojjechuu dubbataniiru.

Roobootonni kunneen seelii hundee raacha Afrikaa ‘Zeenoopis Leeniish jedhaman irraa kan hojjetaman yoo tahan, ‘Zeenoobootish jechuun moggaafamaniiru.",technology
2384,"Ameerikaan neetwoorkii dhaloota shanaffaa (5G) Huwaawee fayyadamuun maraatudha jechuun Biritaaniyaa akeekkachiifte.

Ameerikaan tajaajila dhaabbilee Chaayinaa fayyadamuun odeeffannoo haaraa soda nageenyaa fiduu dandahu Biriitaaniyaaf dhiyeesite.

Preezdaantiin Ameerikaa Doonaald Traamp dhimmicharratti Muummee Ministira Booris Joonsaan irratti dhiibbaa uumuu akka barbadaan eerameera.",technology
2385,"Finfinnee, Amajjii 5, 2012 (FBC) – Teeknooloojiin sakandii kudhanitti ilkaan qulqulleessu ifoome.

Waggaa darbe dhaabbanni oomisha Y-Brush jedhamu rigaa ilkaanii adda tahe oomisha haaraa akka oomishu ibsee ture.

Dhaabbanni kun akkaatuma waadaa galeen teeknooloojii ajaahibaa sakandii 10 keessatti ilkaan qulqulleesu qabatee dhiyaateera.

Teeknooloojiin kun saamunaa ilkaanii kamuu fayyadamuun miidhaa tokko otuu hin qaqqabsiisiin tajaajiluu ni dandahama jedhame.

Kanaan dura dhaabbanni oomisha Oraal-B fi Koolgaat rigaa ilkaanii gabaaf kan dhiyeessan yoo tahu gatiin Doolaara Ameerikaa 100 hanga 180 buheefi ture.

haatahuuti, Teeknooloojii haara Y-Brush oomisha ajaahibaa tahuurraan kan kahe gatiin Doolaara 125 buheef xiqqaa tahuu himameera.",technology
2386,"Finfinnee, Amajjii, 6, 2012 (FBC) – Ameerikaan neetwoorkii dhaloota shanaffaa (5G) Huwaawee fayyadamuun maraatudha jechuun Biritaaniyaa akeekkachiifte.

Ameerikaan tajaajila dhaabbilee Chaayinaa fayyadamuun odeeffannoo haaraa soda nageenyaa fiduu dandahu Biriitaaniyaaf dhiyeesite.

Preezdaantiin Ameerikaa Doonaald Traamp dhimmicharratti Muummee Ministira Booris Joonsaan irratti dhiibbaa uumuu akka barbadaan eerameera.

Baatii kana dhaabbanni Huwaawee Biriitaaniyaaf diriirfamuun neetwoorkii ilaalchisee murteen ni darba jedhameet eegama.

Dubbu himaan Huwaawee waggoota 15 darbaniif Biriitaaniyaatti meeshalee 3G fi 4G dhiyeessa tureera jedhan.

Ameerikaan waggaa darbe soda nageenyaaf jecha dhaabbata Huwaawee fi dhaabbilee biro 68 irra qoqqobbi kaahuun ishee ni yaadatama.",technology
2387,"Finfinnee, Amajjii 6, 2012 (FBC) – Iityoo-Teeleekoom baatiiwwan 6 darbanitti galii Birrii biiliyoona 22 ol argachuu beeksise.

Iityoo-Teeleekoom baatiiwwan 6 darbanitti tajaajilootaa fi oomishaalee haaraa fi fooyyahan biyya keessaa fi alaa gabaaf dhiyeesssuun waliigala galii Birrii biiliyoona 22.04 argachuu ifoomsera.

Raawwiin kun kan bara darbee yeroo walfakkaatun yoo madaalamu %32 guddina agarsiisera.

Baatiiwwan jahan darbanitti proojektoonni 3G(dhaloota 3ffaa) maamiltoota  kuma dhibba 7 fi kuma 56 fi 741 keessummeessuu dandahan xumuramaniiru.

Dabalataan neet woorkii moobaayilaa 2G(dhaloota 2ffaa) kuma dhibba 1 fi kuma 70 fi 735 uumuun dandahamuu isaa hojii raawwachiiftuun Iityoo–Teeleekoom aadde Fireehiyiwat Taammiruun ibsaniiru.

Gama biraatin itti fayyadama dandeettii daataa ariitiin keessummeessuun kan dandahu humna  ‘Geetweeyh idil addunyaa walakkaa waggaatti % 71tti ol guddisuun dandahamuu dubbataniiru.",technology
2388,"Finfinnee, Amajjii 7, 2012 (FBC) – Addunyaa kana irratti yeroo jalqabaaf Roobootoonni lubbuu qaban hojjetamuu isaanii qorannoon ifoome.

Saayintistoonni Ameerikaa Roobootoota lubbuu qabanii fi ofiin of suphuu dandahan seelii Raachaa irraa hojjechuu dubbataniiru.

Roobootoonni kunneen Seelii hundee Raacha Afrikaa ‘Zeenoopis Leeniish jedhaman irraa kan hojjetaman yoo tahan, ‘Zeenoobootish jechuun moggaafamaniiru.

Baayyhee hammaan xiqqaa waan tahaniif haala barbaadaniin qaama namaa keessa sochohuu dandahu jedhameera.

Roobootoonni kunneen tarkaanfachuu fi daakuu akka dandahanii fi nyaata malee torbee hedduuf jiraachuu kan dandahan tahuu ibsameera.

Mashinoonni kunneen gareen kan hojjetan akka tahee fi guutumaan guutuutti lubbuu qabeeyyii haaraa tahuu isaanii Yuunvarsiitiin Veermoont beeksiseera.

Hundeewwan seelii kanneenii adda bahanii kan hinbeekkamnee fi gara seelii gosa birootti jijjiirramuu ni dandahu jedhameera.

Bocni uummama kanneenii boca uummamaa keessatti argamanii kan hin beekkamne tahuu Yuunvarsiitiin Veermoont ibsa laateen beeksiseera.

Maashinoonni kunneen waan addaa kan tahan argannoo haaraa tahuu Yuunvarsiitii Veermooniitti qorannicha gaggeessaa kan turan Jooshawaa Boongaard dubbataniiru.

Roobootoonni kunneen roobootiiwwan kanaan duraa irraa adda tahuu fi sanyii bineensootaa waliin kan wal hin geenye tahuu ibsaniiru.

Lubbuu kan qabanii fi saganteeffamuu kan dandahan lubbu qabeeyyii haaraa uummamaniidha jedhan qorattoonni.

Roobootii duraa waliin kan wal hin fakkaanne boca maleeyyii xixiqqoo foon sochohaa fakkatan tahuu qorattoonni kunneen ibsaniiru.

Maashinoota baayooloojikaalaa waan tahaniif naannoo fi fayyaa namaaf mijatoo tahuu isaanii qorannichi ifoomsee jira.

Faayidaalee hedduu kennuu akka dandahanis ibsameera.

Xurii Reediiyoo aktiiviin uummaman ni qulqulleessuu, galaanoota keessaa pilaastikoota xixiqqaa walitti qabu, qaama namaa keessa qoricha ni geejjibu, akkasumas ujummoo dhiigaa keessa imaluun dhiiga raggahe ni qulqulleessu jedhameera.

Naannoo qorraa jiraachuu waan dandahaniif qaama namaa keessatti qoricha dhiyeessuuf filatamoo tahuu isaanii ibsameera.",technology
2389,"
Finfinnee, Amajjii 8, 2012 (FBC) – Saayintiistonni Jaappaan roobootota tajaajila yaala fayyaa fooyyahaa dhukkubsattootaf kennuu dandahan hojjechuu beeksiisan.
 
Roobootonni fayyaa namaa eeguuf murteessoo tahaa dhufuu isaanii qorattoonni Yuunvarsiitii Kiyootoo tokko himaniiru.
 
Teeknika haaraan tajaajila yaala fayyaa qulqulluu fi gahumsa qabu ni laatu jedhan.
 
Yeroo dhiyoo as baayyhina ummaataa waliin ogeeyyiin fayyaa walgitu dhabamuun rakkoo hawaasummaa cimaa tahaa dhufee jira jedhu gargaaraan Proofeesaraa meekaanikaal Injinariingiin yuunvarsitichaa Chaangaan Jeeying.
 
Roobootonni tajaajila yaala fayyaa laatan ulaa kana guutuuf shoora qabu jedhu.
 
Dhukkubsatoota iddoo iddootti sochoosuun tajaajila barbaadamu akka argatan ni hojjetu.
 
Robootonni koompiyuutaraan tohataman kunneen tajaajila mijataa fi of eeggannoo cimaa qabu wallaannamtootaf kennuuf filatamoota jedhu Jeeying.
 
Tuttuqaa harkaa irraa bilisa waan taheef caalmaatti tajaajila yaala fayyaaf filamatoo tahu jedhame.
 
Tajaajilli yaala fayyaa addunyaa dhugaan tuttuqaa irraa bilisa tahuu waan hin dandeenyef miidhaaf nama saaxila.
 
Qorannoo kana keessattis tajaajila yeroo yaala fayyaa tuttuqaa irraa bilisa gochuun dandahu qabxii ijoo godhannee hojjenne, buhaas argannee jirra, jedhu Jeeying.
 
Qorannoo kanaan roobootii harka lamaan qixa namaa hojjechuu dandahu uumuu isaanii ibsaniiru.
 
Roobootonni tajaajila yaala fayyaa laatan kunneen maanguddootaf manatti yaala fayyaa kennuun gammachuu fi haala mijataa ni uumu, jireenyi hawaasummaa isaanii akka dabalu ni godhu jedhu qorattoonnikunneen.
 
Mootummaan Briitaaniyaa narsoota roobootii namoota walaansa barbaadan kunuunsan hojiirra oolchaa jira.
 
Kan Jaappaan kun ammoo baayhee fooyyahaadha jedhameera.
",technology
2390,"Finfinnee, Amajjii 13, 2012 (FBC) – Jeneraal Mootars konkolaataa konkolaachisaa malee imalu hojjechuu beeksiseera.

Konkolaatichi humna elektiriikaan kan sochohu tahuun himameera.

Dhaabbatichi konkolaattoota konkolaachisaa malee imalan kan oomishe kan jalqabaa tahuu fi dhaabbata Jeneraal Mootars Kiruuz waliin walitti hidhamiinsan kan hojjetame akka tahe ibsameera.

Konkolaatichi qajeelchituu, tohattuu fi bobahaa kan hin fayyadamne, teessoo imaltoota qofa kan qabudha jedhame.

Konkolaatichi gurgurtaaf osoo hin taane daawwii fi muuxannoo wal jijjiirraa qofaaf kan dhiyaate tahuun himameera.

Hoong Koong konkolaataa haaraa Jeneraal Motars waliin qooda abbummaa akka qabu ibsameera.

Kiruuz kana dura daldala konkolaataa konkolaachisaa malee imalu San Firaansiiskootti eegaluuf karoorfatus, osoo hin milkaahin hafuun isaa ni yaadatama.",technology
2391,"Taableetiin biyya keessatti hojjetame agarsiisaf dhiyaate.

Biyya keessatti akka hojjetamu yaadasaa kan dhiyeessee fi hojjechiise Ministeera Innooveeshinii fi Teeknooloojii FDRIti.

Taableetichi barattoonni kuta 9 hanga 12 jiran akka ittiin baratanii fi barsiisonnis akka ittiin barsiisaniif kan qophaahedha.

Taableetichi guutumaan guututti Ityoophiyaanotaan dizaayn kan tahedha.

Mootummaan baasii kitaabaf baasu kan hambisuu fi barattoonni teeknooloojiitti akka madaqan kan taasisudha.

Taableetichi hanqina gama intarneetiin jiru furuuf ni gargaara jedhameera.

Taableeticha bayyinaan biyya keessatti oomishuuf karoorri qabamuunis eerameera.

Oomisha taableetichaatif wantoonni fayyadaman %70 meeshaalee biyya keessaati.
",technology
2392," Baatiiwwan 6n darbanitti miidhaan buhura misoomaa saaybarii irratti xiyyeeffate 285 raawwatamuu Eejansiin Nageenya Neetwoorkii Odeeffannoo ifoomseera.

Walakkaa waggaa bara baajataa 2012 miidhaan saaybarii irratti raawwate 121 sooftweerii irratti tahuu eejansichatti diiviizhiiniin qophii ittisa balaa saaybarii fi deebii laachuu ifoomsera.

Marsariitii irratti miidhaan 48, misooma buhra daawwiirratti 32, mala kallattii jijjiiruun galuu 75, buhuura misooma saaybarii yaaliin hojii dhaabsisuu 8 fi haleellaan saaybarii waliin dhahuu 1 raawwatamuun isaa ibsameera.

Miidhaan saaybarii kun kan bara 2011 yeroo walfakkaataarra dachaadhan dabaluun isaa himameera.

Miidhaa teeknooloojii buhuraalee misoomaa saaybarii irratti xiyyeeffachuun raawwatame hambisuuf eejansichi miidhaa hamaan osoo hin qaqqabin busheessuu dandaheera jedhame.

Haleellaa saaybarii irra gahu duursanii ittisuu fi erga qaqqabee boodas miidhaa ulfaataa osoo hin geessisin deebii hataattamaa kennuu irratti eejansichi gahee olaanaa bahaa akka jirus ibsameera.",technology
2393,"Dhaabbata Madaaallii Gahumsa Ityoophiyaatti Gidduugalli Sakkatahiinsa Paampiiwwan Bishaan harkisan xixiqqaa fi motarootaa baname.

Ministir deettaan Ministeera Qonnaa, qabeenya uummamaa fi wabii nyaataa Dooktar Kabaa Urgeessan gaaffilee buhuraalee misoomaa fi rakkoolee ijoo tahan deebiisuuf muuxxannoo gaggaarii idila addunyaa akka kahumsaatti fayyadamuun hudhaalee cehumsa qonnaa adda baasuun tarkaanfiin sirreeffamaa fudhamaa jira jedhan.

Hanqinaalee ijoo dhiyyeessa teeknooloojii furuun hojiin misooma jallisii qulqullina fooyyahaan akka hojjetamuuf damichaan hojiileen hedduun hojjetamuu ibsaniiru.

Giddugalli kun baasii suphaa Motaroota fi Paampiiwwan bishaan jallisii harkisuuf oolaniif bahu hambisuun paampiiwwan misooma jallisii qulqullina isaanii eeggatan itti fufiinsaan dhiyeessuf dhaabata qophaahe tahuus Dooktar Kabaan eeraniiru.

Dabalataan qulqullinaa teeknooloojii dabaluuf sochii eegalameef buhura kan kaahu tahuu ragaan Ministeera Qonnaa FDRI irraa argame ni agarsiisa.",technology
2394,"Googl yeroo dhiyoodhaa asitti oomishoonni Huwaawee gabaaf dhiyaatan appilikeeshinoota koo akka hin fayyadamne jechuun akeekkachiisera.

Googil fayyadamtoonni Huwaawee haaraan appilikeeshiniisaa maddoota hin beekamnerraa akka hin fehanne jedheera.

Oomishni Huwaawee haaraan appilikeeshinii Googl Pleey akkasumas Gmeeyil, Yuutuubii ykn appilikeeshinii kaartaa Googl buusuun fayyadamuu akka hin dandeenye ibseera.

Yaa tahu malee fayyadamtoonni bilbila Andirooyidii appilikeeshinoota nageenyuummaan isaanii hin eegamne buufachuun fehuu dandahuu isaanitu ibsame.

Googl akeekkachiisa isaatin appilikeeshinoota maddoonni isaanii hin beekamnerraa buufatanii fayyadamuun miidhaa qabaachuu akka malu ibseera.",technology
2395,"

Finfinnee, Gurraandhala 17, 2012 (FBC) – Fooramiin saayinsii, teeknooloojii fi innooveeshinii Afrikaa 2ffaa fi fooramiin misooma waaraa Afrikaa 6ffaan Zimbaabuweetti gaggeeffamaa jira.

Fooramichi mata duree ""Afrikaan waggoottan kurnaan dhufanitti badhaadhinaan ni jijjiramti"" jedhuun magaalaa Viiktooriyaa Foolsitti gaggeeffama jira.

Fooramichi hanga Kamisa dhufuutti kan itti fufu yoo tahu, Ityoophiyaan ministeera saayinsii fi barnoota olaanoo bakka buhuun hirmaachaa jirti.

Fooramichi Afrikaatti galma misooma waaraa fi sosochi ajandaa gamtaa afrikaa dhaabbata mootummoota gamtoomanii gamaaggamuu fi muuxannoo gaggaarii wal jijjiirurratti kan kaayyeffatedha.
",technology
2396,"Finfinnee, Gurraandhala 18, 2012 (FBC) – Fayyadamtoonni appilikeeshinii beelladoota manaaf nyaata dhiyeessuurratti komii kaasan.

Appilikeeshinichi bilbiloota ammayyaahoon ergaa isaa qaqqabuun beelladootaaf nyaata ni dhiyeessa.

Yaa tahu malee appiliikeeshinichi rakkoo tibba kana isa mudateen seeraan  beelladootaaf nyaata dhiyeessuu  dhabuu isaatiin komiin irratti kaheera.

Teeknooloojii beelladoota manaa sooruuf gargaaruu kana fayyadamtoonni faayidaa nu laata jechuun bitanis, rakkoo isa mudateen tajaajila gahaa laachaa akka hin jirree himaniiru.

Sababa kanaan beelladoonni beelaaf saaxilamaa jiru jedhameera.

Gatiin appilikeeshinii kanaa  Yuuroo 222 jedhameera.",technology
2397,"Finfinnee, Gurraandhala 16, 2012 (FBC) – Bilbilli ammayyaahaan suurota hin barbaachifne kaasuuf hin eyyaamne ifoomera.

‘Tone E 20h kan jedhamuu kun dhaabbata bilbilaa Toon Jaappaniin kan hojjatame tahuun ibsameera.

Bilbilichi maamiltoonni suurota gama kamiin fudhatama hin qabnee fi hin barbaachifne akka hin fudhannee ykn hin kaafnef eyyama hin laatu jedhameera.

Haaluma kanaan bilbila ismaart ammayyahaa kamiinuu kan ofiis tahe nama biraa suuraa safuu hin eegnee fi hin barbaachifne kaasuun hin dandahamu jedhameera.

Bilbilli gochaa kana raawwatu kunis sadarkaa idi addunyaatti isa jalqaabaati jedhameera.

Kanarra darbee bilbilichi suurota hin barbaachifne intarneetii fayyadamuun googilii fi fuulota biroorraa buusuuf kan hin eeyyamne tahuun himameera.

Bilbilicha meeshaalee birootin wal qunnamsiisun suurota hin barbaachifne bilbilaan kaasuu fi buusuuf yaalame ilaalchisee ergaa kan qaqqabsiisu tahuun ibsameera.",technology
2398,"Finfinnee, Gurraandhala 13, 2012 (FBC) – Tiik Took appilikeeshinii nageenyaa haaraa ifoomsufi.

Appilikeeshinii viidiyoo kan tahee Tiik Took, maatin ijoollee isaanii fulaa miidiyaa hawaasatiin akka hordofan gargaara.

Appilikeeshiniin kun maatin ijoollee isaanitiin fuula miidiyaa hawaasatiin akka wal argan ni taasisa jedhameera.

Kanarra darbee ijoollen fuula midiyaa hawaasaa irratti yeroon dabarsan daangaa akka qabaatu ni taasisa jedhameera.

Yaa tahu malee, maatin ammoo itti gafatamummaa isaanii karaa seera qabeessa taheen guddinni ijoollee fayya qabeessa akka tahuufis ni dandeessisa jedhameera.",technology
2399,"
Finfinnee, Gurraandhala 11, 2012 (FBC)- Qorattoota Chaayinaatin roobootiin hohina qaamaa adda baasu hojjetameera.
 
Roobootii haaraan kun bakka namoonni hedduminaan jiranii fi hohinni qaamaa olaanaa namarratti mulhatuu fi maalummaas ni dubbisa jedhameera.
 
Roobootichi yeroo takkatti hohina qaama nama tokkoo olii addaa baasuu fi safaruu ni dandaha jedhameera.
 
Vaayrasii koroonaa ittisuuf tattaaffi taasifaamuufis ni gargaara jedhameera.
 
Roobootichi iddoo buufata xiyyaaraa, hospitalotaa fi bakka namoonni baayyinaan itti argamanitti tajaajila ni laata jedhameera.
 
Dabalataan ammoo roobootiin gargaarsa namaa malee wantoota dhukkuboota daddarboo sababa tahan carallaan qulqulleessuu dandahu kana dura hojjetameet ture.
 
Roobootonni lameen magaalaa Wuhaan keessatti tamsahina kooronaa vaayraasii ittisuu fi hirhisuuf kan gargaaran tahuun himameera
",technology
2400,"Finfinnee Gurraandhala 9, 2012 (FBC) – Feesbuukiin tamsahina odeeffannoo sobaa ittisuuf tohannoo cimaan akkaa taasifamuu waamicha dhiyeessera.

Hundeessaa fi hojii gaggeessa olaanaan feesbuukii Mark Zukeerbeerg yaahii nageenyaa Jaarmaan Muunikitti taahama jiru irratti  haasaa taasisaniin, keessayyu walitti hidhaminsa miidiyaalee hawwaasa irratti odeeffannoo sobaa tamsahaan ittisuuf tohanoo cimaa gaafata jedhaniiru.

Mark Zukeerbeerg biyyoonnis odeffaannoowwan sobaa ittisuuf tohannoo cima taasisuu qabu jedhaniru.

Hojii gaggeessa olaanichi feesbuukiin odeeffaannoowwan soba ittisuuf tarkaanfii hedduu fudhataa turera jedhaniiru.

Kanumaan walqabate fuulli feesbuukii odeefannoo sobaa tamsaasu miiliyoonnii 1 akka cufamanis himameera.

Dhaabbatichi kanan duraa beeksisoonni siyaasaa akka haqamuu taasiseera.

Torbee kana eegalee garuu hojmanni kun ni hafaa jedhaniiru hojii gaggeessichi",technology
2401,"

Finfinnee, Gurraandhala 6, 2012 (FBC) – Ityoophiyaan miseensa Komishinii misooma itti fufiinsa Saayinsii fi Teeknooloojii Kibbaa akka taatu waamichi godhameefi jira.

Paakistaan michummaa bara dheeraa Ityoophiyaa waliin qabdu cimsuuf Teeknooloojii fi Innooveeshiinii, misooma qabeenya namaa, injiineriingiin sooftiiweerii,akkasumas misooma Indastiriirratti haala waliin hojjechuun dandahamurratti mariin gaggeeffameera.

Ityoophiyaatti Ambaasaaddarri Paakistaan Asgahaar Alii Gooloo Ministirri Innooveeshiinii fi Teeknooloojii Ityoophiyaa Dooktar Abrahaam Balaay buhaawwan Teeknooloojii biyyattii akka daawwatan affeeraniiru.

Itoophiyaan miseensa Saayinsii fi Teeknoolojii Kibbaa biyyoonni 27 miseesummaan hirmaachaa jiran keessatti miseensa akka taatu waamicha godhaniifiiru.

Ministirri Ministeera Innooveeshinii fi Teeknooloojii FDRI affeerraa Paakistaan taasiifteef fudhachuun buhaawwan Saayinsii fi Teeknooloojiirratti waliin hojjechuuf qophii tahuu isaanii ibasniiru.
",technology
2402,"Finfinnee, Gurraandhala 4, 2012 (FBC) – Dhaabbanni oomisha elektirooniksii Saamsang bilbiloota dhaloota 5ffaa haaraa tajaajila intarneetii qaban Gaalaaksii S-20 fi Z Fliip oomishuu beeksisee.

Bilbilli haaraan S-20 ammayaahaa kun kaameera fakkii harka100 guddisuu dandahu kan qabuudha jedhame.

Galaaksiin Z Fliip jedhamu kun ammoo dandeetti dadachahuu akka qabu dhaabbatichi beeksiseraa.

Dabalataan haxooftu dhukkee fi xuraawwa qulqulleessuu dandahu qaba jedheera.

Bilbiloonni haaraan kunneen Ameerikkaatti Doolaraa Ameerikaa kuma 1 fi 380 fi Biriitaaniyaatti ammoo Yuuroo kuma 1fi 300tti akka gurguramu gatiin murtaaheefira jedhame.

Guyyoota lama booda gabaaf kan dhiyaatan tahuu himameera.

Saamsangiin gurgurtaa bilbiloota ammayyaahoo Chaayinaan alattis biyyoota gargaraatti akka raabsuu ni beekama.

Yaa tahu malee weerarri koroonaa vaayraasiif haala gurgurtaa isaa irratti dhibbaa uumaa jiraachuu himeera.

Rakkoo gabaa mudate kana furuuf dhaabbatichi hojiiwwan garagaraa hojjetaa jiraachuu himeera.",technology
2403,"Finfinnee, Gurraandhala 3, 2012 (FBC) – Raashiyaan saatalaayitii qunnamtii Briitaaniyaa 34 gara hawaatti ergite.

Raashiyaan abbaan qabeenyummaa isaa ‘Waan Weebh kan jedhamu dhaabbata Briitaaniyaa kan tahan saatalaayitoota 34 gara hawaatti erguu ishee dhaabbanni qorannoo hawaa biyyatti Rooskoozmoos beeksiseera.

Dhaabbatichi saatalaayitoota gara hawaa kan erge bara Faranjoota 2015 waliigaltee dhaabbata ‘Waan Weebh waliin ture buhuureffachuudhani jedhame.

Fuldurattis ‘Waan Weebh buhuuruma waliigaltee dhaabbaticha waliin qabuun saatalaayitoota qunnamtii 600 tahan gara hawaatti kan ergu tahuu ifoomsera.

Kanumarraa kahuun bara Faranjoota 2021 odeeffannoowwan garagaraa sadarkaa idil addunyaatti waliin gahuuf karoora qabaachuu ibseera.",technology
2404,"
Finfinnee, Gurraandhala 2, 2012 (FBC) – Afrikaan diijjiitaal teeknooloojidhaan deeggaramuudhan daddabarsa maallaqa seeran alaa fi malaammaltummaa ittisuu akka dandeessu muummee ministiraa FDRI duraanii obbo Haaylamaariyaam Dassaalany himan.
 
Afrikaan diinagdeeshee gara diijjiitaalaatti ceesisuun malaammaltummaa fi daddabarsa maallaqa seeran alaa ittisuuf furmaata jedhan obbo Haaylamaariyaam.
 
Afrikaan gochaa seeran alaarraa kan kahe waggaatti Doolaara biiliyoona 100 dhabdi.
 
Afrikaan sadarkaa addunyaan irra gaherra gahuuf, diinagdeeshee gara diijjiitaalaatti ceesisuu qabdi jedhaniiru.
 
Hojimaanni teeknooloojii iftoominaa fi ittigaafatamtummaa uumuuf qooda olaanaa qaba jedhan.
",technology
2405,"Finfinnee, Gurraandhala 2, 2012 (FBC) – Feesbuukii, Twiitaraa fi Inistaagiraamni burjaajjiif saaxilamaniit turan.

Uggurtoonni odeeffannoo miidiyaalee hawaasummaa kanneen butanii itti fayyadamuu yaalaniiru.

Jimaata darbe miidiyaaleen kanneen burjaajessitootaa fi buttoota odeeffannoof saaxilamaniit turan.

Marsariitiiwwan kunneen yeroo muraasaf garee odeeffannoo butan; Aawar Maayin jedhamuun tohannoo jala akka turan himameera.

Garichi Feesbuukii, Twiitaraa fi Inistaagiraamii tohannoo jala erga oolchen booda ergaawwan garagaraa dabarseera.

Ergichi maqaa isaatin nagaa dhiyeessee, Feesbuukii, Twiitaraa fi Inistaagiraamiirratti dandeetti waa barreessuu akka qabu hubachisera.

Gareen kun dhaabbanni Feesbuukii Twiitara irraa ofeeggannoowwan nageenyaa ni taasisa jechuunis itti qoosera.

Kanarra kan darbe garichi Twiitaraa fi Inistaagiraamii irratti ergaa addaa fi beeksisa garagaraa dabarseera.",technology
2406,"Finfinnee, Amajjii 28, 2012 (FBC) – Maaykiroosooft rakkina appilikeeshinii windoows 10 qunnamee ture hiikuusaa ibseera.

Fayyadamtoonni hedduun appilikeeshinichi guyyaa kaleessaarraa eegalee hojii dhaabuu himaniiru.

Akka fayyadamtoonni ibsanitti deeskitooppiin ajaja odeeffannoo barbaacha yoo gaafatan waan barbaadan argachuurra saanduqa duwwaa argachaa turan.

Dhaabbatichi gabaasa fayyadamtootarraa argateen turtiidhan booddee rakkina fayyadamtootaa furuu beeksiseera.

Haatahuutii, koompiiwtaroota tokko tokkorratti irra deebiin eegalchiisuu (restart) akka isaan gaafatu ibsameera.

Appilikeeshiniin windoows 10 fayyadamtoota miiliyoona dhibba 8 ol qaba.",technology
2407,"Finfinnee, Amajjii 26, 2012 (FBC) -Feesbuukiin, Googilii fi twutariin odeeffannoo sobaa vaayrasii koroonaan walqabatu fuula isaanii irraa akka haqan beeksisan.

Weerarri koroonaa vaayrasii naannoo addunyaatti tamsaahaa jiruun walqabatee fuula irratti odeeffannoowwan sobaa babaaldhachaa dhufuu himameera.

Kanarratti hundaahuun feesbuukiin odeeffannoowwaan sobaa fi yaadoota of eeggannoo hin qabne akka haquu beeksiseera.

Tarkaanfichi tamsahinni vaayrasi koroonaa biyyoota addunyatti babaldhachuun waliin odeeffannowwan sobaa tamsahan dhabamsiisuuf akka tahe himameera.

Dabalataan twutarii fi googiliin fayyadamtoonni dhimmicha irratti maddoota dhugaa akka argataaniif hojii deeggersa kan taasisaan tahuu himaniiru.",technology
2408,"Finfinnee, Amajjii 25, 2012 (FBC) – Waatis -Aap bilbiloota sochootu ammayyahorratti tajaajila laachaa ture akka dhaabu beeksise.

Appilikaashiniin Waatis –Aap jedhamu suuraa fi barreeffama wal jijjiiruuf fayyadu bilbiloota sochootuu ammaayyahorratti tajaajila laataa ture akka adda kutu beeksiseera.

Kayyoon isaa oopireetiing sistemiin isaanii ammaayyahuu kan hin dandeenye bilbiloota sochootuu Andirooydii fi Aayfoonirratti hojiirra akka oolchu ibseera.

Tarkaanfichi nageenya odeeffannoo maammiltoota isaa eeguuf akka tahe dhaabbatichi himeera.

Buhuuruma kanaan Ayifoon opireetiing sisteem IOS 8 dabalatee kana dura bilbiloota oomishaamanirratti tajaajila laatu akka dhaabu beeksiseera.

Akkasumaas Andirooyid 2,3,7 fi kanaan dura oopireettiing sistemiin isaanii kan hin ammayyoofne irratti tajaajila laatu akka adda kutu himeera.

Hojirra olmaacharrattis fooyyahinsa taasisaa akka jiru kan ibse dhaabatichi, kunis nageenya odeeffanno isaa eegurra darbe maamiltoonni fula sobaa banuun odeeffanno burjaajaha fi haasaa jibbinsaa akka hin tamsaaneef kan gargaaru tahu beeksiseera.",technology
2409,"
Finfinnee, Amajjii 25, 2012 (FBC) – Itiyoo Teelekoom neetwoorkii magaalaa Finfinnee babalhisuuf proojaktii Birrii miiliyoona dhibba 1 fi miiliyoona 73 ijaarsise ebbisiise.
 
Iityoo Teelekoom neetwoorkii magaalaa Finfinnee babalhisuuf; neetwoorkii dhaloota arfaffaa(4G) ""LTE Advanced"" Birrii miiliyoona dhibba 1 fi miiliyoona 73 ijaarsise ebbisiisera.
 
Hojiin babalhisuu neetwoorkii kun tajaajila hawaasummaa, diinagdee fi diijjiitaalaa ceesisuu keessatti gumaacha olaanaa kan qabaatu tahuun ibsameera.
 
Fedhii tajaajilamtootaa dabalaa dhufeef deebii kan tahu tahuunis eerameera.
 
Gara fuula duraatti magaalota jajjaboo biyyattiitti tajaajila dhaloota arfaffaa kana waliin gahuuf kan hojjetamu taha jedheera dhaabbatichi.
 
Finfinneetti bakka fedhiin tajaajila intarneetii bilbila sochootuu olaanaa tahetti 4G hojiirra oola.
 
Hojiin babalhisuu kun kan hojjetame dhaabbata Chaayinaa Huwaawedhaan yoo tahu, baasiisaa kan dandahe mootummaa Ityoophiyaati.
",technology
2410,"Teeknooloojiin tohannoo saffisa konkolaattootaa haaraan hojiirra oolaa jiru balaa tiraafikaa sababa ariitiin gahu hirhisuurratti shoora olaanaa qabaachuu ibsame.
 
Teeknooloojiin kun haga ammaatti konkolaattoota kuma 3 fi 600 irratti kan hidhame yoo tahu, ‘GPSh waliin qindoomuun hojii tohannoo taasisa jedhame.
 
Teeknooloojiin toohannoo kun guutumaatti hojiirra yeroo oole konkolaataan tokko saffisa eeyyamamee ala akka hin imalle ni daangeessa jedhameera.
 
Meeshaan ariitii daangeessu kun ‘GPSh waliin hidhata qabaachuun isaa konkolaattoota seera darban tohachuuf kan gargaaru tahuus ibsameera.
 
Ragaa yaahiinsa tiraafikaa meeshaa kanarraa argamu buhura godhachuun qorannoo imaammata daandii gaggeessuufis ni gargaara jedhame.
 
Teeknooloojiin kun faallama qilleensaa sababa konkolaattootaan qaqqabullee hirhisuuf gahee akka qabu himameera.
 
Yeroo ammaa naannoolee fi bulchiinsa magaaloota biyyattii hunda keessatti hojiin teeknooloojii kana hidhuu gaggeeffamaa jiraachuu daayreektarri Kominiikeeshinii Abbaa Taaytaa Geejjibaa Federaalaa obbo Yigizaw Daanyee ibsaniiru.
 
Hojiin hubannoo uumuuf hojjetamaa akka jiru obbo Yigizaw himaniiru.
",technology
2411,"Itiyoophiyaatti koonfaransiin misooma intarneetii jalqabaa gaggeeffamaa jira.
 
Koonfaransiin Finfinneetti gaggeeffamaa jiru kun hawaasa intarneetii Afrikaan kan qophaahe yoo tahu, hanga Gurraandhala 26, 2012tti tura jedhameera.
 
Koonfaransii kanarratti imaammata baaftonni biyya keessaa fi idil addunyaa, seektaroonni dhuunfaa, hayyoonni damichaa fi waldaan siiviilii hirmaachaa jiru jedhameera.
 
Koonfaransiin kunis miidhaa fi carraa intarneetiirratti xiyyeeffatee gaggeeffamaa jira.
 
Ityoophiyaan tarsiimoo damichaa gaarii qabaattus, biyyoota Afrikaa ishee fakkaatan waliin yoo madaalamte garuu gadi aanadha jedhame.
 
Magaaloota baadiyaa biyyattii keessatti uwwisni intarneetii gadi aanaadha.
 
Tajaajjilli 3G magaalot baadiyaa gahus 4Gn garuu magaalaa Finfinnee keessatti qofa hojiirra oole jedhameera.
 
Ummata Ityoophiyaa keessaa %60 qaama intarneetti baayyhinaan fayyadamuu fedhudha.
 
Tarsiimoon biyyattiin hanga ammaatti ittiin imalaa turte buhaa qabeessa waan hin turreef, biyyoota biroorraa buhaa fi miidhaa isaa barachuun naannoo baadiyaa hunda waliin gahuuf mala haaraa hojiirra oolchuun murteessadha jedhame.
 
Ityoophiyaan koonneekshinii waliin gahuuf dhaabbilee damichaaf karra ishee banaa gochuu fi seerota haaraa hojiirra oolchuu qabdis jedhameera.
 
Jijjiirrama dhugaa fi qabatamaa tahe fiduuf qooda fudhattoota waliin mariin ifa tahee fi itti fufiinsa qabu ni barbaachisa jedhame.
 
Buhaa damichaan jiru dabaluuf furmaanni inni duraa qooda fudhattoota hirmaachisuu fi tarsiimoo buhaa qabeessa tahe qopheessun barbaachisaa tahuutu ibsame.
",technology
2412," Hubannaa dhaabbilee meeshaalee carallaa maddisiisan fayyadaman cimsuu irratti xiyyeeffannoon hojjetamuu akka qabu ibsame.

Hoggantoonni Ministeera Teeknooloojii fi Innooveeshinii fi Abbaan Taayitaa Ittisaa Carallaa gama hojichaan sochii jirurratti marii taasisaniiru.

Marichaan daayreektarri olaanaa Abbaa Taayitaa Ittisa Carallaa obbo Saamsoon Getaahuun, nageenya carallaa fi teeknooloojii niwukilarii mirkanessuuf, tajaajila nageenyaaf kan oolu, haala diinagdeen ittiin utubamu uumuuf hojjetamaa jiraachuus ibsaniiru.

Ministirri Ministeera Innooveeshinii fi Teeknooloojii Dooktar Injiinar Abrahaam Balaay gama isaanitiiin, hubannaa dhaabbilee meeshaalee carallaa maddisiisan fayyadamanii cimsuun barbaachisaa akka tahee ibsaniiru.

Dabalataan meeshaaleen carallaa maddisiisanii fi biyya keessa galan faayidaa fi miidhaan isaanii adda akka bahu ni hojjetama jedhaniiru.

Meeshaalee carallaa tajaajila isaanii fixan gara bakka dhufanitti akka deebihaniif hojiin hojjetamaa jirus cimee itti fufuu akka qabu ibsaniiru.
",technology
2413,"Addunyaarra bilbiloonni sochootuu Andirooyidii fi taableetonni biiliyoona tokkoo ol saaybariif saaxilamoota jedha qorannoon tokko.

Addunyaarra bilbiloonni sochootu andirooyidii fi taabileetoonni biiliyoona tokkoo ol saayberiif saaxilamoota jedha qorannoon tokko.

Akka qorannoon kun ifoomsetti sababiin bilbiloonni sochootuu Andirooyidii fi taabileetonni biiliyoona tokkoo ol saayberiif saaxilamoo tahan, barri nageenyaa isaanii waan hin haaromneefidha yookan ammoo waan dhumateefidha jedha.

Oomisha sooftiweerii yeroo ammaa kan tahe Andirooyid 10 irraa Andirooyid 9 fi 8 nageenyi isaani amansiisaa kan tahee fi fayyadamtootaf mijata tahuu ibseera.

Yuunaayitid Kiingidam qofatti fayyadamtoonni bilbila sochootuu smaarti miiliyoonni tokko burjaajjii odeeffannoo fi miidha saayberii biroo akkasumas hannaaf ni saaxilamu.

Googlii fi kalaqxoonni sooftiweerii biroon sooftiweeriwwan yeroo irra darbe fayyadamuu akka hin qabne hubachiisera.

Fayyadamtoota bilbiloota Saamsang Gaalaaksii S3 fi Soonii Xpeeyn S dabalatee bilbiloota sochootuu Andirooyidii bara Faranjoota 2012 fi isa dura gabaarra oolan fayyadaman saayberiif saaxilamoodha.

Kanaaf fayyadamtoonni bilbila kanaa of eeggannoo tasiisuu akka qaban himameera.

Bilbiloonni waggaa lama ol tajaajilan yeroo hedduu barri nageenya isaanii waan xumuramuuf xiyyeeffannaa kan barbaadu tahuu eerera.

Akka ragaa Googl bara Faranjootaa 2019 agarsiisutti, addunyaarra bilbiloota Andooyidii sihataa tahan biiliyoona 2.5 dha.",technology
2414,"Miidhaa saaybariif hedduminaan kan saaxilaman mirkaneessa abbaa sadarkaa hedduu kan hin gaafannedha.

Akkaawuntii Maaykiroosooft Intarpiraayiz keessaa %99.9 miidhaa saaybasiif saaxilamoodha.

Akkaawuntoonni burjaajjii saaybariif saaxilamanis mirkaneessa abbaa sadarkaa hedduu (multi-factor authentication) kan hin gaafannedha jedheera Maaykiroosooft Intarpiraayiz. 

Akkaawuntii Maaykiroosooft Intarpiraayiz keessaa %11 qoftu mirkaneessa abbaa sadarkaa hedduu (multi-factor authentication) gaafata.

Miidhaa saaybariif kan saaxilaman akkaawuntiiwwan Maaykiroosooft Intarpiraayiz keessaa %99.9 mirkaneessa sirrii abbaa sadarkaa hedduu kan hin fayyadamnedha.

Akka ragaan dhaabbatichaa muulhisutti akkaawuntoota waliigalaa keessaa %0.5 baatidhaan miidhaa saaybariif kan saaxilamanidha.

Baatii Faranjootaa Amajjii, 2020 darbe qofa akkaawuntoonni miiliyoona 1.2 tahan miidhaaf saaxilamaniiru.",technology
2415,"Madda anniisaa ifa aduu ‘oof griidiih naannoo Oromiyaa godina Baaleetti eegalame xumuruuf hojjetamaa jira.

Tajajailichi naannolee baadiyyaa humni elektiriikaa biyyoolessaa hin qaqqabne qaqqabsiisuuf hojjeta.

Ijaarsi madda anniisichaa akka moodeeliitti gandootaa fi magaalota baadiyyaa 12 naannoo Oromiyaa, Somaalee, Amaaraa, Kibba, Afaar, Tigraay, Beenishaanguul keessatti argaman fayyadamoo taasisa.

Proojaktichi godina Baalee aanaa Laga Hidhaa magaalaa Beeltuu fi ganda Himaatti hojjetama ajira.

Magaalaa Beeltuutti hojiin sarara kiilo meetira 3, diriirsi sarara jiddugaleessaa kiilo meetira 19, dhaabbiin mukkeen elektiriikaa 418 hojjetameera.

Hojichi yammuu xumuramu kiilo waatii 750 kan maddisiisu tahuu Tajaajilli Elektiriikaa Ityoophiyaa beeksiseera.

Ganda Himaatti diriirsi sarara kiilo meetira 18, dhaabbiin mukkeen elektiriikaa 400 hojjetameera.

Hojichi yammuu xumuramu kiilo waatii 200 maddisiisa.

Hojicha dhaabbata Chaayinaa Nooriinkoo jedhutu deeggarsa maallaqaa Baankii Addunyaarraa argame Doolaara Ameerikaa miiliyoona 2.3 fi baasii mootummaa Ityoophiyaa Birrii miiliyoona 7.4 hojjetamaa jira.
",technology
2416,"Taableetiin biyya keessatti hojjetame agarsiisaf dhiyaate.

Biyya keessatti akka hojjetamu yaadasaa kan dhiyeessee fi hojjechiise Ministeera Innooveeshinii fi Teeknooloojii FDRIti.

Taableetichi barattoonni kuta 9 hanga 12 jiran akka ittiin baratanii fi barsiisonnis akka ittiin barsiisaniif kan qophaahedha.

Taableetichi guutumaan guututti Ityoophiyaanotaan dizaayn kan tahedha.

Mootummaan baasii kitaabaf baasu kan hambisuu fi barattoonni teeknooloojiitti akka madaqan kan taasisudha.

Taableetichi hanqina gama intarneetiin jiru furuuf ni gargaara jedhameera.

Taableeticha bayyinaan biyya keessatti oomishuuf karoorri qabamuunis eerameera.

Oomisha taableetichaatif wantoonni fayyadaman %70 meeshaalee biyya keessaati.
",technology
2417,"Baatiiwwan 6n darbanitti miidhaan buhura misoomaa saaybarii irratti xiyyeeffate 285 raawwatamuu Eejansiin Nageenya Neetwoorkii Odeeffannoo ifoomseera.

Walakkaa waggaa bara baajataa 2012 miidhaan saaybarii irratti raawwate 121 sooftweerii irratti tahuu eejansichatti diiviizhiiniin qophii ittisa balaa saaybarii fi deebii laachuu ifoomsera.

Marsariitii irratti miidhaan 48, misooma buhra daawwiirratti 32, mala kallattii jijjiiruun galuu 75, buhuura misooma saaybarii yaaliin hojii dhaabsisuu 8 fi haleellaan saaybarii waliin dhahuu 1 raawwatamuun isaa ibsameera.

Miidhaan saaybarii kun kan bara 2011 yeroo walfakkaataarra dachaadhan dabaluun isaa himameera.

Miidhaa teeknooloojii buhuraalee misoomaa saaybarii irratti xiyyeeffachuun raawwatame hambisuuf eejansichi miidhaa hamaan osoo hin qaqqabin busheessuu dandaheera jedhame.

Haleellaa saaybarii irra gahu duursanii ittisuu fi erga qaqqabee boodas miidhaa ulfaataa osoo hin geessisin deebii hataattamaa kennuu irratti eejansichi gahee olaanaa bahaa akka jirus ibsameera.",technology
2418,"Ijaarsi Anteenichaa Wiirtuu Obzarvaatoorii fi Qorannoo Inxooxxootti gaggeeffamaa ture.

Wiirtichi Saatalaayitii dhiyeenya gara Hawaatti Itiyoophiyaan ergitu dabalatee, tohannoo Saatalaayitii fi sassaabbii odeeffannoof kan oolu tahuu Inistitiyuutiin Ispees Saayinsii fi Teeknoolojii Itiyoophiyaa beeksise.

Akka gabaasa FBC tti, Wiirtuun tohannoo Saatalaayitii fi sassaabbii odeeffannoo Inxooxxoo Saatalaayitoonni hojii isaanii sirnaan akka hojjetan, kan ittiin tohatamanii fi odeeffannoo barbaadamu sassaabuuf kan oolanidha.

Saatalaayitittiin qonna, bishaan, albuudaa fi eegumsa naannoorratti miilhannaa lafaa ni qabaatti.

Itiyoophiyaan Muddee keessa saatalaayitii gara Hawaatti ni ergiti jedhameet eegama.",technology
2419,"Booyiing imala hawaa nama hin qabne kan qaamaa rookkeetii ‘Starlinerh jedhamuun taasisuuf ture sababa rakkoo teekniikaan hafeera.

‘Starlinerh roookkeetii ‘Atlash jedhamuun Filooridaa irraa milkaahinaan kahus rakkoo teekniikaa uumameen daandii sirriin gara Wiirtuu Hawaa Idil Addunyaatti imaluu hin dandeenye.

Yeroo rookeettii irraa gargar baheetti meeshaan kun bobohaa hedduu waan fayyadamee fakkaataa imala isaa karoorfame itti fufuu kan hin dandeenye.

Meeshaan ‘Starlinerh kun Dilbata ture gara lafaatti kan deebihe.

Meeshaan kun kan qubate Niiw Meeksikoo wiirtuu yaalii Waayit Saand keessa ture jedha BBCn.

Booyiing fi Dhaabbanni Qoranno Hawaa Ameericaa (Nasa) rookeettoota akka ‘Starlinerh biroon imala namoota qabu taasisuun dura imala hin milkaahin hafe kana qorachuu qabu.
Hogganaan Nasa, Jiim Biredestiin, ibsa Jimaata midiyaaleef kennee ture irratti ‘Startlinerh lafarra kahuun booda rakkoo ‘hin beekamneh akka qunnameen dubbatee ture.

Hogganaan kun osoo oggeessonni qorannoo hawaa (astiroonatonni) imala kanarra jiru taheetti, meeshaan kun gara wirtuu hawaa sanatti akka imaluuf deebisanii qajeelchuu ni dandahu ture jechuun yaadasaa kennera.

Astiroonaatiin Nasa, Maayik Fiink, kan imaloota ‘Starlinerh eegereef filatamee jiru, yaada hogganaa kanaan walii galeera.

Osoo imala kanarra jiraanneerra tahee, gartuu tohannoo balalii kanaaf haala kana keessatti waan goochu dandahan irratti filannoo hedduu kennuu dandeenya turre,  jedha.

Booyiing fi Naasaan ammalle itti aansuun imala nama qabu taasisuuf murteessuu dandahu.

Astiroonatiin imala kana taasisuuf filatamte biraan Nikool Maan jedhamti. Starliner balalisuuf abdiin eeggachaa jirra. Yaddoo rakkoo balaan ni uumama jedhu hin qabnu, jechuun yaada ishee kenniteetti.",technology
2420,"Dhaabbanni Qorannoo Hawaa Ameerikaa(NASA)hn rokkeettii Ameerikaa gara Addeessatti geessu hojjeechuu beeksise.
NASAhn Rokkeettii guddicha qorattoota Hawaa gara Addeessatti geessu hojjetee xumurusaa ejansiin Hawaa biyyatti kan beeksise.

Rookkeettiin kun dheerinni isaa meetira 65 fi kan yeroo kamiiyyuu caala akka malee guddaadha jedhame. Rookkeettiin kun saffisa isaatiinis rikaardii kanaan dura qabame cabsuu dandaha jedhame.

NASAhn pirojeektii Rokkeettii kanaaf giddu galeessaan doolaara Ameerikaa biiliyoona 34 fixuu akka dandahuu fi fuuldurattis sagantichi waan itti fufuuf baasiin barbaachisu gara doolaara biiliyoona 50 gahuu akka dandahu kan ibse.

Pirojeektiin Naasaa kun fuulduratti deeggarsa siyaasa ‘white househ fi kongirasii irraa yoo argate baajenni gahaan akka ramadamuu dandahuuf bulchiinsi NASA kan beeksise.",technology
2421,"Itiyoophiyaa fi Chaayinaan Saatalaayitii Biroodkaastii Teleekomunikeeshinii waliin ijaaruufi.
Waliigalticha kan mallatteessan Daayreektara Inistitiyuutii Saayinsii Ispeesii Itiyoophiyaa Dooktar Salamoon Balaayii fi Pireezidaantii Itti Aanaa Kaampaanii Rokeetii Chaayinaa Haan Chiinpiing tahuu ibsameera.

Ijaarsi kunis waltahiinsa ogeeyyii Itiyoophiyaa fi Chaayinaan kan hojjetamu taha.

Meeshalee ijaarsa kanaaf oolanis harki 50 galtee biyya keessaa akka fayyadamu ni taasifamas jedhameera.

Ogeeyyiin Itiyoophiyaa ijaarsa kana irratti hirmaatanis teeknooloojii Chaayinaa irraa muuxannoo ni fudhatus jedhameera.

Saatalaayitiin Biroodkaastii Teleekomunikeeshinii waltahiinsa biyyoota lamaanin hojjetamte kan jalqabaa Sadaasa 2012 gara Hawaatti akka ergamtu odeeffannoon Ministeera Innooveeshinii fi Teeknooloojii irraa arganne ni mulhisa.
",technology
2422,"Ministirri Ministeera Innooveeshin Teeknooloojii Dr Geetaahuun Makuriyaan hundeessaa fi hoji gaggeessaa Giloobaal Innooveeshin Kaataaliis waliin marihataniiru.

Dhaabbata Mootummoota Gamtoomanii fi Baankii Addunyaa dabalatee dhaabbilee adda addaa waliin hojjechaa kan jiru Giloobaal Innooveeshin Kaataaliist, waggoottan kurnan itti aananitti addunyaarratti damee teeknooloojii olaanadhaan carraa hojii miiliyoona 10 uumuuf karoorfatee hojjechaa jiraachuun isaa ibsameera.


Carraa hojii miiliyoona 10 keessaa miiliyoonni 5 Afrikaanotaaf laachuuf karoorfameera.

Dhaabbatichi maallaqaa fi leenjii laachudhaani carraa hojichaa uumuuf kan karoorfate.

Fulbaana keessa Yuunvarsiitii Istaanfoord waliin tahuudhan Ityoophiyaatti leenjii laachuu ni eegala jechun FBChn gabaaseera.
",technology
2423,"Godina Arsii Lixaa Aanaa Kofalee Ganda Ashookaatti bokkaa cimaan cabbii makatee roobe.

Bokkaa cimaa guyyaa harhaa aanaa Kofalee ganda Ashookaatti roobeen cabbiin kanaan dura muldhatee hin beekne lafa uwwiseera.

Manneen jireenya hedduun cabbii kanaan marfamaniiru.

Cabbiin lafa uwwise kun sochii tiraafika dhorkaa jiraachuu kominikeeshiniin Godina Arsii Lixaa beeksiseera.
",weather
2424," Balaa hombobboleessaa Ispeeniitti muudateen lubbuun namoota 13 yoo darbu, namoonni 4 ammoo as buuteen dhabamuu ibsame.

Dambalii cimaa Baha biyyattii muudate kanaaf Muummeen Ministiraa biyyattii Peedroo Saancheez guyyaa harhaa walagahii yeroo ariifachiisaa waamaniiru.

Miidhaa lubbuu fi qabeenya irra gahaa jiru baraaruuf qaamni hundi gamtaan harka walqabatee hojjechuu akka qabu waamicha dhiyeessaniiru.

Dambaliin bubbee fi rooba cimaan walmake kun balaa lolaa hammaataas qaqqabsiisaa jira jedhameera.

Hombobboleessi kun sahaa tokkotti saffisa kiloo meetira 100 uwwisuu dandahu akka qabus eerrameera.

Dambaliin bubbee kun jiraattoota hedduu qahee fi qabeenya isaanii irraa buqqiseera.

Keessattuu kutaa bulchiinsa Kaataalooniyaa, Vaaleenshiyaa akkasumas kibba biyyattiitti ammoo Murshayaa fi Andaaluzyaatti roobaa fi cabbii uwwisuun buhuraalee misoomaa hedduu barbaddeessera jedhame.

Hammi namoota lubbuun darbanii dabaluu akka dandahu aangahoonni biyyattii ibsaniiru.",weather
2425," Biraazilitti rooba cimaa roobeen walqabatee balaa lolaa fi sigiga lafaa uumameen lubbuun namoota 30 darbe.

Rooba cimaa bulchiinsa Miinaas Geraaysi roobeen namoota duhan dabalatee namoonni 17 eessa akka buhan hin beekamne.

Lammiileen biyyattii kuma 2 fi 500 ol sababa balaa kanaan qehee fi qabeenya isaanirra buqqahaniiru.

Lubbuu baraartoonni namoota lubbuun hafan barbabaadu eegalaniiru.",weather
2426,"Hanga ammaatti midhaan lafa heektaara miil.6 irraa walitti qabamuusaa, Ministeerri Qonnaa hime.

Midhaan walitti qabame kun lafa misoome keessaa harka 50 akka tahe ministirichi beeksiseera.

Akka EBChn gabaasetti Torbaan lamaan darban kaasee roobni yeroo malee roobu midhaa akka hin balleessine tumsa qaamolee gara garaa hirmaachiseen walitti qabamaa jiraachuus himameera.

Akka raagni haala qilleensaa mulhisutti roobni yeroo malee roobu kun itti fufuu dandaha.

Kana waan taheef hawaasni hundi qindoominaan omisha gahe walitti qabuu qabaas dhaamameera.",weather
2427,"Walgahiin 25ffaa haala qilleensaa addunyaa irratti marihatu guyyaa kaleessa Ispeen,Maadiriid ‘tti eegalee jira. 
Walgahii kana irratti biyyoonni addunyaa 200 tahan hirmaachaa jiru.

Haalli qilleensa Magaalittii baatiiwwan 12hn darban caalaa yeroo ammaa hohaa akka jirus himameera.

Yaahiicha Irratti kan argaman barreessaa olaanaan Dhaabbata Biyyoota gamtoomanii Aantooniyoo Gutaarez,deebiin qilleensa naannoo Addunyaaf kennamaa jiru gahaa miti jedhan.

Akka Dhaabbanni Meetirooloogii idil addunyaa beeksisetti hohi addunyaa bara 2018htti sadarkaa olaanaa irra gahee jira.",weather
